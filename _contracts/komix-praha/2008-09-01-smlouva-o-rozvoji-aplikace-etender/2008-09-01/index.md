---
"id":               INO/40/01/001674/2008
"layout":           contract
"datum podpisu":    2008-09-01
"datum účinnosti":  2008-09-01
"použité smluvní typy":
  - smlouva inominátní
"předmět":          Smlouva o rozvoji aplikace eTender
"smluvní strany":
 -   
  "role":     nabyvatel
  "jméno":    "Hlavní město Praha"
  "orgán":    odbor informatiky
  "zástupce": Ing. Václav Kraus
  "funkce":   ředitel odboru informatiky
 -   
  "jméno":    "KOMIX s.r.o"
  "zástupce": Ing. Petr Kučera
  "funkce":   jednatel společnosti
  "role":     poskytovatel

"náklady": 1050000 (bez DPH)

"soubory":
 - 
  "název": "Smlouva inominátní"
  "podepsaná verze": contract.pdf
  "strojově čitelná verze": index.md
  "upravitelná verze": 
  "náhled": miniatura.jpg

"ruší": 
"mění":
"změněno": 
"zrušeno":
---

## SMLOUVA O POSKYTOVÁNÍ SLUŽEB

**Číslo smlouvy Objednatele: INO/40/01/001674/2008**  
**Číslo smlouvy Poskytovatele : OS_081020_MHMP_ReT**  
**2008/196**

uzavřená níže uvedeného dne, měsíce a roku podle ustanovení § 269 odst. 2 a násl. zákona
č. 513/1991 Sb., obchodní zákoník, v platném znění (dále jen „Smlouva“), mezi níže uvedenými
smluvními stranami:

**Hlavní město Praha**  
se sídlem: Mariánské nám. 2, Praha 1, PSČ: 110 01,  
zast. Ing. Václavem Krausem, ředitelem odboru informatiky MHMP  
IČ: 00064581  
DIČ: CZ00064581  
Bankovní spojení: PPF banka, a.s., účet č.: 27-5157998/6000  
(dále jen **„Objednatel“**)  

a

**KOMIX s.r.o.**  
se sídlem: Holubova 1, 150 00 Praha 5,  
zast. Ing. Petrem Kučerou, jednatelem společnosti  
IČ: 47117087  
DIČ: CZ47117087  
Bankovní spojení: [Česká spořitelna, a.s., č. účtu: 0121045379/0800  
zapsaná v obchodním rejstříku vedeném Městským soudem v Praze, oddíl C, vložka 12440  
(dále jen **„Poskytovatel“**)

### 1 PŘEDMĚT SMLOUVY

* 1.1 Předmětem této Smlouvy je závazek Poskytovatele poskytnout službu ve formě rozvoje
aplikace eTender (dále jen „Služby“) tak, aby umožňoval napojení na registry v souladu
s touto Smlouvou. Podrobná specifikace Služby je uvedena v Příloze č. 1, která je
nedílnou součástí této Smlouvy.

* 1.2 Objednatel se zavazuje zaplatit Poskytovateli za řádně poskytnutou Službu cenu ve výši
a způsobem uvedeným v čl. 3.1 této Smlouvy.

### 2 TERMÍN A MÍSTO PLNĚNÍ

* 2.1 Poskytovatel se zavazuje poskytnout Službu včas, a to do 31.12.2008

* 2.2 Místem poskytování Služby je sídlo Objednatele.

### 3 CENA A PLATEBNÍ PODMÍNKY

* 3.1 Cena za poskytnutí Služby uvedené v čl. 1.1 této Smlouvy je stanovena dohodou stran a
činí 1 050 000,- Kč (slovy: Jedenmilionpadesáttisíc korun českých). Výše uvedená cena za poskytnutí Služby je uvedena bez DPH a je stanovena jako nejvýše
přípustná. Poskytovatel prohlašuje, že tato cena plně pokrývá veškeré jeho náklady
spojené s poskytováním Služby podle této Smlouvy.

* 3.2 Cena za Službu je splatná do třiceti (30) dnů po podepsání akceptačního protokolu
oprávněnými osobami dle této smlouvy a po vystavení a doručení faktury, která bude mít
veškeré náležitosti daňového dokladu a bude zaslána ve dvou (2) vyhotoveních
Objednateli. Její přílohou bude Akceptační protokol. Za den úhrady dané faktury bude
považován den odepsání fakturované částky z účtu Objednatele ve prospěch
Poskytovatele.
* 3.3 Objednatel je povinen Službu od Poskytovatele podpisem písemného Protokolu o předání
Služby převzít a zahájit akceptační testování. Nejpozději do deseti (10) pracovních dnů
od zahájení akceptačního testování je Objednatel povinen potvrdit podpisem
Akceptačního protokolu soulad poskytnuté Služby s její specifikací uvedenou v Příloze 1
této smlouvy. V případě, že Objednatel odmítne podepsat Akceptační protokol, je
povinen ve stejné lhůtě vyhotovit „Zprávu o odmítnutí potvrzení Akceptačního protokolu“
– dále jen „Odmítací zpráva“, která přesně specifikuje důvod odmítnutí a vyzve
Poskytovatele k nápravě. V případě, že Poskytovatel neobdrží ve výše uvedené lhůtě
písemné potvrzení Akceptačního protokolu ani písemně vyhotovenou Odmítací zprávu,
bude Služba považována pro účely této Smlouvy za řádně poskytnutou a Předávací
protokol bude považován za řádně schválený Akceptační protokol.
* 3.4 Objednatel si vyhrazuje právo vrátit Poskytovateli do data jeho splatnosti daňový doklad
(fakturu), který nebude obsahovat veškeré údaje vyžadované závaznými právními
předpisy ČR nebo touto Smlouvou, nebo v něm budou uvedeny nesprávné údaje (s
uvedením chybějících náležitostí nebo nesprávných údajů) a nebo nebude doložen
Akceptačním protokolem schváleným oprávněnou osobou Objednatele. V takovém
případě začne běžet doba splatnosti daňového dokladu (faktury) až doručením řádně
opraveného daňového dokladu (faktury) Objednateli.

### 4 PRÁVA A POVINNOSTI SMLUVNÍCH STRAN

* 4.1 Smluvní strany se zavazují vzájemně spolupracovat a poskytovat si veškerou potřebnou a
druhou smluvní stranou vyžádanou součinnost potřebnou pro řádné poskytnutí Služby
podle této Smlouvy. Smluvní strany jsou povinny se vzájemně informovat o veškerých
skutečnostech, které jsou nebo mohou být důležité pro plnění této Smlouvy.

* 4.2 Poskytovatel je povinen postupovat při poskytování Služby s odbornou péčí a podle
pokynů Objednatele. Při plnění této Smlouvy je Poskytovatel povinen upozorňovat
Objednatele na nevhodnost jeho pokynů, které by mohly mít za následek újmu na právech
Objednatele nebo vznik škody. Pokud Objednatel i přes upozornění na splnění svých
pokynů trvá, neodpovídá Poskytovatel za případnou škodu tím vzniklou.

* 4.3 Poskytovatel je oprávněn k plnění této Smlouvy použít třetích osob jen s předchozím
písemným souhlasem Objednatele.

* 4.4 Nejpozději do patnácti (15) pracovních dnů po ukončení této Smlouvy je Poskytovatel
povinen vrátit Objednateli veškeré podklady poskytnuté Objednatelem Poskytovali ke
splnění jeho závazků podle této Smlouvy.

* 4.5 Komunikace mezi smluvními stranami bude probíhat zejména prostřednictvím
následujících oprávněných osob, pověřených pracovníků nebo statutárních zástupců
smluvních stran:

a) Oprávněnými osobami Objednatele jsou:  

Ing. Petr Kolbek (vedoucí odd.strategického rozvoje a ekonomického řízení)  
Odstraněno: 10  
tel: +420 603 299 111  
e-mail:  
Petr.Kolbek@cityofprague.cz  
adresa pro doručování:  
Mariánské nám. 2, Praha 1, PSČ: 110 01  
alternativně  
Ing. Miroslav Váňa (Project Manager projektu)  
tel:  
+420 737 213 230  
e-mail:  
miroslav.vana@cityofprague.cz  
adresa pro doručování: Mariánské nám. 2, Praha 1, PSČ: 110 01  

b) Oprávněnými osobami Poskytovatele jsou:  

Hana Růžičková (Account Manager projektu)  
tel:  
+420 736 403 268  
e-mail:  
ruzickova@komix.cz  
adresa pro doručování:  
Avenir, Radlická 751/113e, Praha 5, PSČ 150 00  
alternativně  
Ing. Jan Krejčí (Project Manager projektu).  
tel:  
+420 604 162 020  
e-mail:  
krejci@komix.cz  
adresa pro doručování:  
Radlická 61, Praha 5, PSČ 150 00  
Oprávněné osoby, nejsou-li statutárním orgánem, nejsou oprávněny ke změnám této  
Smlouvy, jejím doplňkům ani zrušení, ledaže se prokáží plnou mocí udělenou jim k tomu  
osobami oprávněnými jednat navenek za příslušnou smluvní stranu v záležitostech této  
Smlouvy. Smluvní strany jsou oprávněny jednostranně změnit oprávněné osoby, jsou však povinny takovou změnu druhé smluvní straně bezodkladně písemně oznámit.  

* 4.6 Všechna oznámení mezi smluvními stranami, která mají být učiněna na základě této Smlouvy či na základě zákona písemně, musí být druhé smluvní straně doručena buď osobně nebo doporučeným dopisem či jinou formou registrovaného poštovního styku na
adresu uvedenou v článku 4.5 této Smlouvy, není-li stanoveno nebo mezi smluvními
stranami dohodnuto jinak. Veškerá oznámení se považují za doručená pátý (5.) den po
jejich prokazatelném odeslání smluvní stranou.

* 4.7 Všechna data a jejich hmotné nosiče, která vznikla či vzniknou při poskytování Služby
podle této Smlouvy, jsou výlučným vlastnictvím Objednatele.

* 4.8 Poskytovatel není oprávněn bez předchozího písemného souhlasu Objednatele provádět
jakékoli zápočty svých pohledávek vůči Objednateli proti jakýmkoli pohledávkám
Objednatele za Poskytovatelem, ani postupovat jakákoli svoje práva a pohledávky vůči
Objednateli na jakoukoli třetí osobu.

* 4.9 Poskytovatel je povinen uzavřít a po celou dobu trvání této Smlouvy udržovat pojistnou
smlouvu na škodu způsobenou třetím osobám, s pojistným plněním alespoň na částku ve
výši 5 000 000,- Kč.
strana 3/10
Odstraněno: 105 S ANKCE

* 5.1 V případě prodlení Objednatele s platbou ceny za poskytnutou Službu je Poskytovatel
oprávněn účtovat Objednateli úrok z prodlení ve výši 0,05 % z dlužné částky za každý
započatý den prodlení.

* 5.2 V případě, že Poskytovatel neposkytne Služby v termínu uvedeném v čl. 2.1 této
Smlouvy, bude povinen zaplatit Objednateli smluvní pokutu ve výši 0,5 z ceny služeb za
každý započatý den prodlení.

* 5.3 V případě, že Poskytovatel poruší jakoukoli ze svých povinností uvedených v čl. 6 této
Smlouvy, bude povinen zaplatit Objednateli smluvní pokutu ve výši až 100.000,- Kč
(slovy: Jednostotisíc korun českých) za každé takové porušení.

* 5.4 Zaplacením jakékoli smluvní pokuty podle této Smlouvy není dotčen nárok na náhradu
vzniklé škody v plné výši.

### 6 O CHRANA DŮVĚRNÝCH INFORMACÍ

* 6.1 Za důvěrné informace Objednatele (bez ohledu na formu jejich zachycení) se podle této
Smlouvy považují veškeré informace, které nebyly Objednatelem označeny jako veřejné,
zejména:

a) informace, které se týkají této Smlouvy a jejího plnění (zejména informace o právech
a povinnostech stran, informace o cenách apod.);  

b) informace pro které je stanoven závaznými právními předpisy zvláštní režim utajení
při nakládání s nimi.  

* 6.2 Za důvěrné informace Poskytovatele (bez ohledu na formu jejich zachycení) se podle této
Smlouvy považují veškeré informace, které byly Poskytovatelem písemně označeny jako
důvěrné, avšak vyjma informací, které se týkají této Smlouvy a jejího plnění (zejména
informace o právech a povinnostech stran, informace o cenách apod.).

* 6.3 Za důvěrné informace Objednatele a Poskytovatele se nepovažují informace, které se staly
veřejně přístupnými, pokud se tak nestalo porušením povinnosti jejich ochrany, informace
získané na základě postupu prokazatelně nezávislého na Poskytovateli a informace
poskytnuté třetí osobou, která takové informace nezískala porušením povinnosti jejich
ochrany.

* 6.4 Smluvní strany se zavazují že budou zachovávat mlčenlivost o všech důvěrných
informacích druhé smluvní strany, o kterých se dozví v souvislosti s plněním této
Smlouvy, a bez písemného souhlasu druhé smluvní strany je nebudou sdělovat žádným
třetím osobám, vyjma osobám, které na poskytování Služby spolupracují, za předpokladu,
že tyto osoby jsou zavázány k ochraně důvěrných informací ve stejném rozsahu jako
smluvní strany podle této Smlouvy. Za porušení závazku důvěrnosti informací podle této
Smlouvy nebude rovněž považováno zveřejnění důvěrných informací jakékoliv ze
smluvních stran, ke kterému dojde na základě zákona, soudního, správního či jiného
obdobného rozhodnutí.

* 6.5 Poskytovatel se zavazuje nevyužít důvěrné informace Objednatele získané v souvislosti
s touto Smlouvou jinak než pro účely této Smlouvy, v neprospěch Objednatele či
k poškození jeho dobrého jména nebo pověsti.

* 6.6 Poskytovatel dále výslovně souhlasí s tím, aby tato Smlouva byla vedena v Centrální
evidenci smluv vedené Objednatelem, která je veřejně přístupná a která obsahuje údaje o
Odstraněno: 10smluvních stranách, předmětu smlouvy, číselné označení této Smlouvy a datum jejího
podpisu.

* 6.7 Povinnosti uvedené v tomto článku této Smlouvy platí i po ukončení této Smlouvy.

### 7 DOBA TRVÁNÍ A MOŽNOST UKONČENÍ S MLOUVY

* 7.1 Tato Smlouva se uzavírá na dobu určitou uvedenou v čl. 2. 1. této Smlouvy.

* 7.2 Tato Smlouva může být předčasně ukončena pouze na základě dohody obou smluvních
stran nebo odstoupením ze strany Objednatele.

* 7.3 Objednatel je oprávněn odstoupit od této Smlouvy v případě, že Poskytovatel je v prodlení
s poskytováním Služby po dobu delší než třicet (30) dní oproti termínům sjednaným
v Příloze č. 1 této Smlouvy a nezjedná nápravu ani do pěti (5) dní od doručení písemné
výzvy Objednatele.

* 7.4 Odstoupení od Smlouvy je účinné okamžikem doručení písemného oznámení o
odstoupení druhé smluvní straně.

* 7.5 Ukončením této Smlouvy nejsou dotčena ustanovení týkající se smluvních pokut, ochrany
důvěrných informací a ustanovení týkající se takových práv a povinností, z jejichž povahy
vyplývá, že mají trvat i po skončení účinnosti této Smlouvy.

* 7.6 V případě předčasného ukončení této Smlouvy má Poskytovatel nárok na úhradu
poskytnuté poměrné části Služby ke dni předčasného ukončení této Smlouvy.

### 8 ZÁVĚREČNÁ USTANOVENÍ

* 8.1 Vyjma změn oprávněných osob podle článku 4.5 této Smlouvy mohou veškeré změny a
doplňky této Smlouvy být provedeny pouze na základě písemného dodatku k této
Smlouvě, podepsaného oběma smluvními stranami.

* 8.2 Tato Smlouva se řídí právním řádem České republiky.

* 8.3 Spor, který vznikne na základě této Smlouvy nebo který s ní souvisí, se smluvní strany
zavazují řešit přednostně smírnou cestou pokud možno do třiceti (30) dní ode dne, kdy o
sporu jedna smluvní strana uvědomí druhou smluvní stranu. Jinak jsou pro řešení sporů
z této Smlouvy příslušné obecné soudy České republiky.

* 8.4 V případě, že některé ustanovení této Smlouvy je neplatné, zůstávají ostatní ustanovení
této Smlouvy v platnosti a účinnosti pokud z povahy takového ustanovení nebo z jeho
obsahu anebo z okolností, za nichž bylo uzavřeno, nevyplývá, že je nelze oddělit od
ostatního obsahu této Smlouvy. Smluvní strany se zavazují nahradit neplatné ustanovení
této Smlouvy ustanovením jiným, které svým obsahem a smyslem odpovídá nejlépe
ustanovení původnímu a této Smlouvě jako celku.

* 8.5 Tato Smlouva je vyhotovena ve čtyřech (4) vyhotoveních v českém jazyce, přičemž
všechna vyhotovení mají platnost originálu. Tři (3) vyhotovení Smlouvy obdrží
Objednatel a jedno (1) Poskytovatel.

* 8.6 Tato Smlouva nabývá účinnosti dnem jejího podpisu oběma smluvními stranami.
* 8.7 Nedílnou součástí Smlouvy je: 
 * Příloha č. 1 – Podrobná specifikace Služby.
 * Příloha č. 2 – Akceptační protokol.

Smluvní strany prohlašují, že si tuto Smlouvu přečetly, že s jejím obsahem souhlasí a na
důkaz toho k ní připojují svoje podpisy.
|V Praze dne ..........................|V Praze dne ..........................|
|Objednatel:|Poskytovatel:|
|Hlavní město Praha|KOMIX s.r.o.|
|...........................................| .........................................|

Ing.Václav Kraus  
Ředitel odboru informatiky Ing. Petr Kučera  
Jednatel společnosti  

## Příloha č. 1 – Podrobná specifikace Služby

Předmětem této Smlouvy je závazek Poskytovatele poskytnout službu ve formě úpravy aplikace
eTender tak, aby umožňoval napojení na registry v souladu s touto Smlouvou a pokyny
Objednatele.

Na základě zadání Objednatele musí být aplikace eTender rozšířena o následující funkčnost:

* Zakládání a aktualizace dat subjektů s využitím dat ze systému ARES (Administrativní
registr ekonomických subjektů) 

Registr ARES obsahuje mimo jiné především aktuální data z obchodního a živnostenského
rejstříku. Provázání systému eTender s registrem ARES umožní na základě vložení
identifikačního čísla (IČ) automatické dotažení aktuálních základních informací o subjektu,
včetně adresy sídla. Novou funkci bude možno využít jak při zakládání nového subjektu, tak i při
aktualizaci dat subjektu již dříve evidovaného. Tato funkčnost zabezpečí aktuálnost informací
subjektů, které jsou ve vztahu k veřejným zakázkám v eTenderu.

* Automatizovaný import údajů o veřejných zakázkách z elektronických formulářů
odesílaných na ISVZ (Informační systém o veřejných zakázkách)

Údaje o veřejných zakázkách, které má magistrát povinnost publikovat v ISVZ, budou nejprve
zapsány standardním způsobem do elektronického formuláře předepsaného Ministerstvem pro
místní rozvoj. Nová funkce umožní před odesláním do ISVZ tato data automaticky importovat do
aplikace eTender. Tímto způsobem dojde ke snížení pracnosti při evidování nové veřejné
zakázky do systému tender a zároveň bude zabezpečena shoda informací evidovaných v ISVZ a
v eTender.

* Vazba na systém CES (Centrální evidence smluv) – import doplňujících údajů o
smlouvě na základě čísla smlouvy

Aplikace na základě čísla smlouvy umožní dotažení a zobrazení informací o smlouvě z CES bez
nutnosti tato data pořizovat do systému eTender.

## Příloha č. 2 - Akceptační protokol 

HLAVNÍ MĚSTO PRAHA  
MAGISTRÁT HLAVNÍHO MĚSTA PRAHY  
ODBOR INFORMATIKY  
PROTOKOL O PŘEDÁNÍ A PŘEVZETÍ  

PROJEKT  

Identifikace projektu  
Název projektu: Rozvoj aplikace e-tendr
Zkratka  
Vedoucí projektu za MHMP  
Zpracovatel protokolu  
Číslo protokolu  

**PŘEDMĚT AKCEPTACE**  
Předmět dodávky, plnění : Napojení systému eTender na registry 
Smlouva s dodavatelem  
/číslo:  
Důvod akceptace: Ukončení projektu  
Forma akceptace: Akceptace na základě ověření požadované funkčnosti rozvoje aplikace  

|SMLUVNÍ STRANY| |
|DODAVATEL||
|Název|KOMIX, s.r.o.|
|Adresa|Praha 5, Holubova 1, PSČ 15000|
|IČO| 47117087|
|Odpovědná osoba| |
|Funkce| Vedoucí projektu|
|ODBĚRATEL| |
|Název|Hlavní město Praha, Magistrát hl. m. Prahy, odbor informatiky|
|Adresa|Mariánské nám. 2, 110 01 Praha 1|
|IČO| 00064581|
|Odpovědná osoba||
|Funkce| Vedoucí projektu|


SEZNAM PŘÍLOH

|Označení přílohy|Typ přílohy (manuál, CD)|Název|Označení přílohy (číslo, název souboru)|Zodpovědná osoba (kdo je odpovědný za přílohu)|Doplňující informace|
|1.| | | | | |
|2.| | | | | |
|3.| | | | | |

SEZNAM ZÁVAD

|ZÁVADA|Popis závady|Termín odstranění|Osoba, zodpovědná za odstranění závady|
|1.| | | | | |
|2.| | | | | |
Po odstranění závady proběhne nová akceptační procedura.

ZÁVĚR AKCEPTACE

* (x) Při akceptaci nebyly zjištěny závady.
* Při akceptaci byly zjištěny závady, jejichž seznam a popis je uveden v příloze. Tyto závady
NEBRÁNÍ akceptaci.
* Při akceptaci byly zjištěny závady, jejichž seznam a popis je uveden v příloze. Tyto závady BRÁNÍ
akceptaci.

SCHVALOVACÍ TABULKA

|ODBĚRATEL|Jméno a příjmení|Datum|Podpis|
|Vedoucí projektu| | | |
|Projektový konzultant|pokud je určen| | |
|Teamový koordinátor PK| | | |
|Oprávněná osoba Odběratele uvedená ve smlouvě|např. Člen vedení odboru MHMP-INF| | |

|DODAVATEL|Jméno a příjmení|Datum|Podpis|
|Vedoucí projektu| | | |
|Projektový konzultant| | | |
|Teamový koordinátor PK| | | |
|Oprávněná osoba Odběratele uvedená ve smlouvě| | | | |

