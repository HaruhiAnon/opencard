---
"id":               DIL/40/01/001536/2008
"layout":           contract
"datum podpisu":    2008-05-06
"datum účinnosti":  2008-05-06
"použité smluvní typy":
  - smlouva o dílo
"předmět":          Smlouva o dílo zpracování strategie zavedení Opencard v PID
"smluvní strany":
 -   
  "role":     nabyvatel
  "jméno":    "Hlavní město Praha"
  "orgán":    odbor informatiky
  "zástupce": Ing. Václav Kraus
  "funkce":   ředitel odboru informatiky
 -   
  "jméno":    "BNV consulting, s.r.o."
  "zástupce": Ing. Radek Novotný
  "funkce":   jednatel
  "role":     poskytovatel

"náklady": 1450000 (bez DPH)

"soubory":
 - 
  "název": "Smlouva o dílo"
  "podepsaná verze": contract.pdf
  "strojově čitelná verze": index.md
  "upravitelná verze": 
  "náhled": miniatura.jpg

"ruší": 
"mění":
"změněno": 
"zrušeno":
---

**SMLOUVA O DÍLO** 

**Číslo smlouvy Objednatele: DIL/40/01/001536/2008**  
**Číslo smlouvy Zhotovitele: 080425OPCMHMP**  

uzavřená níže uvedeného dne, měsíce a roku podle ustanovení § 536 a násl. zákona 

č. 513/1991 Sb., obchodní zákoník, v platném znění (dále jen „Smlouva“), mezi níže 

uvedenými smluvními stranami: 

**Hlavní město Praha**   
se sídlem: Mariánské nám. 2, Praha 1, PSČ: 110 01   
IČ: 00064581   
DIČ: CZ00064581  
Bankovní spojení: PPF banka, a.s., účet č.: 27-5157998/6000   

(dále jen **„Objednatel“**) 

a  

**BNV consulting, s.r.o.**   

se sídlem: Palác Koruna-Václavské nám.1, 110 00, Praha 1   
IČ: 27170241   
DIČ: CZ27170241   
Bankovní spojení: eBanka, a.s., účet č.: 1722930001/2400   
zapsaná v obchodním rejstříku vedeném Městským soudem v Praze, oddíl C, vložka 101650   

(dále jen **„Zhotovitel“**)   

(Objednatel a Zhotovitel společně dále jen **„Smluvní strany“**) 

**1 PŘEDMĚT SMLOUVY**

1.1 Předmětem této Smlouvy je závazek Zhotovitele provést za podmínek stanovených v této Smlouvě *„Zpracování strategie zavedení Opencard v PID“* pro Objednatele. Předmětem *„Zpracování strategie zavedení Opencard v PID“* jsou následující dílčí celky, které na sobě nejsou věcně nezávislé: 

(a) Koncepce produktu karty Pražana;   

(b) Vize odbavovacího systému PID;   

(c) Vyhodnocení reálnosti harmonogramu a rozpočtu projektu karty Pražana;   

(d) Návrh aktualizovaného implementačního plánu produktu karty Pražana;   

(e) Inventura souvisejících projektů;   

(f) Návrh výkonových parametrů pro související projekty;  

(dále jen **„Dílo“**). Dílo podle této Smlouvy zahrnuje provedení veškerých dalších prací a/nebo poskytnutí služeb, které obvykle s provedením Díla souvisí, a jejichž provedení je nutné za účelem řádného provedení Díla a jeho funkčnosti bez ohledu na to, zda jsou v této Smlouvě uvedeny či nikoliv.   

Časově dřívější dílčí celek není závislý na následujícím dílčím celku. Za každý dílčí celek je dohodnuta samostatná cena dle čl. 2.3 této Smlouvy, přičemž každý dílčí celek je považován za dokončený splněním požadavků obsažených v čl. 6.1 této Smlouvy.  

Podrobná specifikace Díla je uvedena v Příloze č. 1, která je nedílnou součástí této Smlouvy.  

1.2 Termíny plnění Díla včetně termínů plnění jeho dílčích celků jsou obsaženy v harmonogramu plnění, který tvoří Přílohu č. 2.  

1.3 Objednatel se zavazuje zaplatit Zhotoviteli za řádně provedené Dílo cenu ve výši a způsobem uvedeným v čl. 2 této Smlouvy.   

**2 CENA A PLATEBNÍ PODMÍNKY**

2.1 Cena za Dílo činí **1 450 000,- Kč** (slovy: Jeden milion čtyři sta padesát tisíc korun českých) bez DPH. Tato Cena je cenou nejvýše přípustnou a Zhotovitel prohlašuje, že plně pokrývá všechny jeho náklady spojené s provedením Díla podle této Smlouvy. Cenu lze měnit pouze v souladu s ustanovením čl. 3 této Smlouvy.** 

2.2 Cena uvedená v čl. 2.1 této Smlouvy zahrnuje rovněž cenu za veškerá práva k duševnímu vlastnictví, licence a jiná oprávnění poskytnutá Zhotovitelem Objednateli v souladu s touto Smlouvou.  

2.3 Cena bude hrazena Objednatelem v jednotlivých splátkách za provedení dílčích celků Díla, jejichž výše za každý dílčí celek je uvedena v Příloze č. 2 tvořící nedílnou součást této Smlouvy, a to na základě faktur vystavených Zhotovitelem. Tyto faktury musí mít veškeré náležitosti daňového dokladu a její přílohou budou Protokoly o předání dílčích celků, jak jsou definovány v článku 6.1 této Smlouvy podepsané oprávněnou osobou Objednatele.  

2.4 Ceny za poslední dílčí celek Díla podle Přílohy č.2 bude uhrazena Objednatelem po řádném celkovém dokončení a převzetí Díla, tj. po řádném dokončení a převzetí jeho  posledního nepředaného dílčího celku, a to na základě faktury vystavené Zhotovitelem. Tato faktura musí mít veškeré náležitosti daňového dokladu a její přílohou bude Protokol o dokončení (jak je definován v článku 6.6) podepsaný oprávněnou osobou Objednatele.   

2.5 Veškeré daňové doklady (faktury) vystavené Zhotovitelem podle této Smlouvy bude Zhotovitel ve dvou vyhotoveních zasílat Objednateli a jejich splatnost bude činit třicet (30) kalendářních dní ode dne jejich doručení Objednateli. Za den úhrady dané faktury bude považován den odepsání fakturované částky z účtu Objednatele.   

2.6 Objednatel si vyhrazuje právo vrátit Zhotoviteli do data jeho splatnosti daňový doklad (fakturu), který nebude obsahovat veškeré údaje vyžadované závaznými právními  předpisy ČR nebo touto Smlouvou, nebo v něm budou uvedeny nesprávné údaje (s uvedením chybějících náležitostí nebo nesprávných údajů) a nebo nebude doložen Předávacím protokolem podepsaným oprávněnou osobou Objednatele. V takovém případě začne běžet doba splatnosti daňového dokladu (faktury) až doručením řádně opraveného daňového dokladu (faktury) Objednateli.   

**3 ZMĚNY DÍLA V PRŮBĚHU PLNĚNÍ**

3.1 Objednatel je podle této Smlouvy oprávněn kdykoliv požadovat po Zhotoviteli změny Díla nebo jeho dílčích celků. Zhotovitel je povinen provést veškeré změny požadované Objednatelem za předpokladu splnění podmínky stanovené v čl. 3.3 a 3.4 níže.   

3.2 Zhotovitel je podle této Smlouvy oprávněn kdykoliv navrhnout Objednateli změny Díla, přispějí-li k větší funkčnosti a zlepšení vlastností Díla nebo jeho dílčích celků. Objednatel však není povinen návrh jakékoliv změny předložený Zhotovitelem přijmout.   

3.3 Veškeré změny Díla nebo jeho dílčích celků podle čl. 3.1 a 3.2 musí být sjednány písemně dodatkem k této Smlouvě a musí být v souladu se zákonem č. 137/2006 Sb., o veřejných zakázkách, v platném znění. V závislosti na těchto změnách bude upraven harmonogram plnění obsažený v Příloze č. 2 této Smlouvy a bude upravena cena Díla, resp. ceny jednotlivých dílčích celků uvedených v Příloze č. 2 této Smlouvy. Zhotovitel není povinen provést jakékoliv změny Díla, dokud nebudou písemně potvrzeny příslušné změny týkající se ceny a harmonogramu plnění Díla.   

**4 PRÁVA A POVINNOSTI ZHOTOVITELE**  

4.1 Zhotovitel je povinen provést Dílo řádně a včas v souladu s harmonogramem plnění uvedeným v Příloze č. 2 této Smlouvy.  

4.2 Zhotovitel je povinen postupovat při provádění Díla s náležitou odbornou péčí a podle pokynů Objednatele. Při provádění Díla je Zhotovitel povinen upozorňovat Objednatele na nevhodnost jeho pokynů, které by mohly mít za následek újmu na právech Objednatele nebo vznik škody. Pokud Objednatel i přes upozornění na splnění svých pokynů trvá, neodpovídá Zhotovitel za případnou škodu tím vzniklou.   

4.3 Zhotovitel je oprávněn k plnění této Smlouvy použít třetích osob jen s předchozím písemným souhlasem Objednatele.  
 
4.4 Všechna data, ať už v jakékoliv podobě, a jejich hmotné nosiče, která vznikla či vzniknou při provádění Díla podle této Smlouvy, jsou výlučným vlastnictvím Objednatele. Nejpozději do 15 pracovních dnů od doručení žádosti Objednatele nebo od ukončení této Smlouvy je Zhotovitel povinen tato data a jejich nosiče Objednateli předat.   

4.5 Zhotovitel není oprávněn použít podklady, data a hmotné nosiče předané mu pro realizaci Díla Objednatelem pro jiné účely než je provedení Díla podle této Smlouvy. Nejpozději do 15 pracovních dnů po ukončení této Smlouvy je Zhotovitel povinen vrátit Objednateli veškeré podklady, data a hmotné nosiče poskytnuté Objednatelem Zhotoviteli ke splnění jeho závazků podle této Smlouvy.  

4.6 Zhotovitel není oprávněn bez předchozího písemného souhlasu Objednatele (i) provádět jakékoli zápočty svých pohledávek vůči Objednateli proti jakýmkoli pohledávkám Objednatele za Zhotovitelem, ani (ii) postupovat jakékoli svoje práva a pohledávky vůči Objednateli na jakoukoli třetí osobu.  

4.7 Zhotovitel je povinen uzavřít a po celou dobu trvání této Smlouvy a dále nejméně po dobu záruční doby podle článku 7.1 udržovat pojistnou smlouvu na škodu způsobenou třetím osobám, s pojistným plněním alespoň na částku ve výši 5 000 000,- Kč.  

**5 PRÁVA A POVINNOSTI OBJEDNATELE**  

5.1 Objednatel se zavazuje poskytnout Zhotoviteli ke splnění Díla součinnost, případně zajistit její poskytnutí třetími osobami.   

4.2 Objednatel se zavazuje Zhotoviteli poskytnout veškeré podklady a informace nezbytné k provedení Díla.   

**6 PŘEDÁNÍ A PŘEVZETÍ DÍLA**  

6.1 Dílo bude předáno Objednateli po jednotlivých dílčích celcích. Po splnění povinností Zhotovitele dle čl. 6.4, 6.5 a 6.6 bude o předání jednotlivých dílčích celků Smluvními stranami sepsán protokol o předání dílčího celku, jehož vzor je uveden v Příloze č. 3 tvořící nedílnou součást této Smlouvy.  

6.2 Dílo včetně jeho jednotlivých dílčích celků bude předáno Objednateli nejpozději v termínech uvedených v harmonogramu plnění uvedeném v Příloze č. 2 této Smlouvy. Zde uvedené termíny jsou termíny konečnými a nebudou měněny. To neplatí v případě změn Díla dle čl. 3.1 této Smlouvy.  

6.3 Místem předání a převzetí Díla včetně jeho jednotlivých dílčích celků je sídlo Objednatele uvedené v této Smlouvě, pokud se Smluvní strany nedohodnou jinak.  

6.4 Před předáním Díla nebo jeho jednotlivých dílčích celků Zhotovitel provede veškeré nezbytné testy za účelem ověření funkčnosti Díla nebo jeho dílčích celků v prostředí Objednatele. Po provedení veškerých nezbytných testů bude funkčnost Díla nebo jeho jednotlivých dílčích celků a jeho vlastnosti ověřeny Objednatelem.   

6.5 Vyskytnou-li se nebo budou-li objeveny jakékoliv vady Díla nebo jeho dílčích celků, je Objednatel oprávněn tyto vady Zhotoviteli vytknout a Zhotovitel je povinen tyto vady v přiměřené lhůtě odstranit.  

6.6 Před předáním Díla nebo jeho jednotlivých dílčích celků Zhotovitel předvede vlastnosti a funkce předávaného Díla nebo dílčího celku a vyškolí (seznámí) uživatele se způsobem jeho používání.  

6.7 Nejpozději do 10 dnů (i) od podpisu protokolu o předání posledního dílčího celku Díla dle čl. 6.1 a od (ii) ověření funkčnosti celého Díla způsobem dle čl. 6.4, odstranění vad Díla dle čl. 6.5 a od předvedení vlastností a funkcí celého Díla všem uživatelům způsobem dle čl. 6.6 Objednatelem podepíší Smluvní strany protokol o dokončení Díla (dále jen **„Protokol o dokončení“**), který bude ve všech podstatných ohledech odpovídat vzoru uvedenému v Příloze č. 3 této Smlouvy. Den podpisu Protokolu o dokončení bude považován za den řádného dokončení Díla.   

6.8 Veškeré další požadavky Objednatele, které nejsou součástí specifikace Díla dle čl. 1.1 a Přílohy č. 1 této Smlouvy budou považovány za samostatné dílčí služby nebránící (nemající vliv) na převzetí Díla Objednatelem.  

**7 ODPOVĚDNOST ZA VADY**  

7.1 Zhotovitel odpovídá za to, že Dílo bude provedeno řádně, v souladu s touto Smlouvou a bude prosté jakýchkoliv vad po dobu 6 měsíců od data převzetí kompletního Díla Objednatelem v souladu s čl. 6.7 této Smlouvy. Záruční doba na veškeré dílčí celky Díla počíná běžet teprve dnem podpisu Protokolu o dokončení.  

7.2 Zhotovitel dále zaručuje, že Dílo nebude zatíženo žádnými nároky, požadavky, zástavním právem, břemeny nebo jinými právy třetích osob, které by překážely klidnému užívání díla Objednatelem, a že bude prosté všech právních vad.  

7.3 Zhotovitel dále zaručuje, že dílo nebude obsahovat open-source software.  

7.4 Zhotovitel poskytuje záruku a je odpovědný za propojitelnost Díla se stávajícími informačními systémy Objednatele dle Přílohy č. 1 této Smlouvy.  

7.5 Vzhledem k odborné praxi Zhotovitele při implementacích IT systémů je Zhotovitel odpovědný za veškeré vady Díla, které vyjdou najevo v době trvání záruční doby dle čl. 7.1 s tím, že Objednatel nemá povinnosti stanovené ustanovením § 562 obchodního zákoníku.  

7.6 Bez ohledu na ustanovení čl. 6.4 Objednatel podle této Smlouvy není povinen při převzetí nebo co nejdříve po převzetí Díla od Zhotovitele uskutečnit jeho prohlídku za účelem zjištění vad Díla. Smluvní strany se dohodly, že vyloučení této povinnosti jakož i ostatních povinností Objednatele podle ustanovení § 562 obchodního zákoníku nemá jakýkoliv vliv na odpovědnost Zhotovitele za veškeré vady Díla uplatněné u Zhotovitele Objednatelem kdykoliv v průběhu záruční doby a na povinnost Zhotovitele tyto vady odstranit dle čl. 7.7 níže.   

7.7 Zhotovitel se výslovně zavazuje, že odstraní veškeré vady Díla, které budou vytčeny písemně Objednatelem kdykoliv během záruční doby uvedené v čl. 6.1, a to vždy v přiměřené lhůtě stanovené Objednatelem nebo dohodnuté Smluvními stranami.  

7.8 Bez ohledu na cokoliv uvedené v této Smlouvě nebo jejích přílohách je Zhotovitel povinen, jestliže Objednatel o to požádá, zajistit po dobu deseti (10) let od uplynutí záruční doby podle této Smlouvy pozáruční servis Díla za tržních podmínek a po dobu poskytování pozáručního servisu pokračovat ve výše uvedených zárukách. 

8 SANKCE

8.1 V případě prodlení Objednatele s platbou ceny za Dílo je Zhotovitel oprávněn účtovat 

Objednateli úrok z prodlení ve výši 0,05 % z dlužné částky za každý započatý den 

prodlení. 

8.2 V případě, že Zhotovitel poruší svou povinnost předat Objednateli Dílo nebo jakýkoliv 

jeho dílčí celek řádně a včas v souladu s touto Smlouvou, bude povinen zaplatit 

Objednateli smluvní pokutu ve výši 500,- Kč (slovy: pět set korun českých) za každý 

započatý den prodlení s předáním řádně provedeného Díla. 

Předá-li Zhotovitel Objednateli poslední dílčí celek Díla řádně a včas podle této 

Smlouvy, smluvní pokuty za prodlení s předáním předcházejících dílčích celků Díla 

dle čl. 8.2 budou Zhotoviteli vráceny Objednatelem.

8.3 V případě, že Zhotovitel poruší svou povinnost odstranit vady Díla vytčené 

Objednatelem v souladu s čl. 7.7 této Smlouvy, bude povinen zaplatit Objednateli 

smluvní pokutu ve výši 500,- Kč (slovy: pět set korun českých) za každý započatý den 

prodlení s odstraněním vad Díla. 

8.4 V případě, že Zhotovitel poruší jakoukoli ze svých povinností vyplývající z čl. 7.8 této 

Smlouvy, bude povinen zaplatit Objednateli smluvní pokutu ve výši 500,- Kč (slovy: 

pět set korun českých). 

8.5 V případě, že Zhotovitel poruší jakoukoli ze svých povinností uvedených v čl. 9 této 

Smlouvy, bude povinen zaplatit Objednateli smluvní pokutu ve výši 20 000- Kč 

(slovy: dvacet tisíc korun českých) za každé takové porušení. 

8.6 Zaplacením jakékoli smluvní pokuty podle této Smlouvy není dotčen nárok 

Objednatele na náhradu vzniklé škody v plné výši. 

9 OCHRANA DŮVĚRNÝCH SKUTEČNOSTÍ

9.1 Za důvěrné informace Objednatele (bez ohledu na formu jejich zachycení) se podle 

této Smlouvy považují veškeré informace, které nebyly Objednatelem označeny jako 

veřejné, zejména: 

a) informace, které se týkají této Smlouvy a jejího plnění (zejména informace o 

b) informace, které se týkají Objednatele; 

právech a povinnostech stran, informace o cenách apod.); 

5

c) informace pro které je stanoven závaznými právními předpisy zvláštní režim 

9.2 Za důvěrné informace Zhotovitele (bez ohledu na formu jejich zachycení) se podle 

této Smlouvy považují veškeré informace, které byly Zhotovitelem písemně označeny 

jako důvěrné, avšak vyjma informací, které se týkají této Smlouvy a jejího plnění 

(zejména informace o právech a povinnostech stran, informace o cenách apod.). 

9.3 Za důvěrné informace Objednatele a Zhotovitele se nepovažují informace, které se 

staly veřejně přístupnými, pokud se tak nestalo porušením povinnosti jejich ochrany, 

informace získané na základě postupu prokazatelně nezávislého na Zhotoviteli a 

informace poskytnuté třetí osobou, která takové informace nezískala porušením 

povinnosti jejich ochrany. 

9.4 Smluvní strany se zavazují že budou zachovávat mlčenlivost o všech důvěrných 

informacích druhé smluvní strany, o kterých se dozví v souvislosti s plněním této 

Smlouvy, a bez písemného souhlasu druhé smluvní strany je nebudou sdělovat 

žádným třetím osobám, vyjma osobám, které na poskytování Služeb spolupracují, za 

předpokladu, že tyto osoby jsou zavázány k ochraně důvěrných informací ve stejném 

rozsahu jako smluvní strany podle této Smlouvy. Za porušení závazku důvěrnosti 

informací podle této Smlouvy nebude rovněž považováno zveřejnění důvěrných 

informací jakékoliv ze smluvních stran, ke kterému dojde na základě zákona, 

soudního, správního či jiného obdobného rozhodnutí.

9.5 Zhotovitel se zavazuje nevyužít důvěrné informace Objednatele získané v souvislosti 

s touto Smlouvou jinak než pro účely této Smlouvy, v neprospěch Objednatele či 

k poškození jeho dobrého jména nebo pověsti. 

9.6 Zhotovitel dále výslovně souhlasí s tím, aby tato Smlouva byla vedena v Centrální 

evidenci smluv vedené Objednatelem, která je veřejně přístupná a která obsahuje údaje 

o smluvních stranách, předmětu smlouvy, číselné označení této Smlouvy a datum 

jejího podpisu. 

9.7 Povinnosti uvedené v tomto čl. 8 této Smlouvy platí i po ukončení této Smlouvy. 

10 UKONČENÍ SMLOUVY

10.1 Tato Smlouva může být před řádným dokončením Díla ukončena pouze na základě 

dohody obou Smluvních stran nebo odstoupením Objednatele v souladu s tímto 

článkem 10. 

10.2 Objednatel je oprávněn odstoupit od této Smlouvy po dokončení a řádném převzetí a 

předání jakéhokoliv z dílčích celků Díla. 

10.3 Objednatel je oprávněn odstoupit od této Smlouvy v případě, že Zhotovitel je 

v prodlení s prováděním Díla po dobu delší než třicet (30) dní oproti termínům 

sjednaným v časovém harmonogramu, který tvoří Přílohu č. 2 této Smlouvy a nezjedná 

nápravu ani do pěti (5) dní od doručení písemné výzvy Objednatele. 

10.4 Odstoupení od Smlouvy je účinné okamžikem doručení písemného oznámení o 

odstoupení Objednatelem Zhotoviteli. 

10.5 Ukončením této Smlouvy nejsou dotčena ustanovení týkající se smluvních pokut, 

ochrany důvěrných informací a ustanovení týkající se takových práv a povinností, 

z jejichž povahy vyplývá, že mají trvat i po skončení účinnosti této Smlouvy. 

10.6 V případě, že je tato Smlouva ukončena před řádným dokončením Díla na základě 

odstoupení Objednatele z důvodů obsažených v čl. 10.3 a 10.4, má Zhotovitel nárok na 

utajení při nakládání s nimi. 

6

úhradu předané a odsouhlasené části Díla provedené v souladu s touto Smlouvou ke 

dni předčasného ukončení této Smlouvy. 

11 OPRÁVNĚNÉ OSOBY

11.1 Komunikace mezi smluvními stranami bude probíhat zejména prostřednictvím 

následujících oprávněných osob, pověřených pracovníků nebo statutárních zástupců 

smluvních stran: 

a) Oprávněnými osobami Objednatele jsou: 

Ing. Petr Kolbek, petr.kolbek@cityofprague.cz, tel. +420 236 002 623 

Petra Matušinová, matusinova@axcode.com, tel. +420 605 016 702 

b) Oprávněnými osobami Zhotovitele jsou: 

Ing. Radek Novotný, Palác Koruna-Václavské nám.1, 110 00, Praha 1, 

radek.novotny@bnvconsulting.com, +420-603 15 15 60; 

Ing. Rostislav Dubský, Palác Koruna-Václavské nám. 1, 110 00, Praha 1, 

rostislav.dubsky@bnvconsulting.com, +420-736 60 63 50; 

11.2 Oprávněné osoby, nejsou-li statutárním orgánem, nejsou oprávněny ke změnám této 

Smlouvy, jejím doplňkům ani zrušení, ledaže se prokáží plnou mocí udělenou jim 

k tomu osobami oprávněnými jednat navenek za příslušnou smluvní stranu 

v záležitostech této Smlouvy. Smluvní strany jsou oprávněny jednostranně změnit 

oprávněné osoby, jsou však povinny takovou změnu druhé smluvní straně 

bezodkladně písemně oznámit. 

12 PRÁVA K DÍLU

12.1 Objednatel nabývá dnem předání Díla podle této Smlouvy vlastnické právo k Dílu 

včetně dat, které tvoří součást plnění podle této Smlouvy a nejsou předmětem práv na 

ochranu duševního vlastnictví. 

12.2 Zhotovitel tímto poskytuje Objednateli oprávnění k výkonu práva užít Dílo všemi 

způsoby uvedenými v § 12 zákona č. 121/2000 Sb., autorský zákon, v platném znění 

(dále jen ”Autorský zákon”), a dále k provádění jakýchkoli úprav Díla (dále jen 

”Licence”). Licence se uděluje ve formě výhradní licence. Zhotovitel výslovně 

souhlasí, aby Objednatel poskytl ve výše uvedeném rozsahu oprávnění tvořící součást 

této Licence jakékoli třetí osobě formou další licence (podlicence) v souladu s § 48 

Autorského zákona. Objednatel není povinen Licenci využít. Licence podle tohoto 

článku 11.2 se poskytuje jako časově neomezená. Odměna za Licenci v rozsahu 

uvedeném v tomto článku je v plné výši zahrnuta v ceně za Dílo podle této Smlouvy. 

13 ZÁVĚREČNÁ UJEDNÁNÍ

13.1 Vyjma změn oprávněných osob podle článku 11.2 této Smlouvy mohou veškeré 

změny a doplňky této Smlouvy být provedeny pouze na základě písemného dodatku 

k této Smlouvě, podepsaného oběma smluvními stranami. 

13.2 Tato Smlouva se řídí právním řádem České republiky. 

13.3 Spor, který vznikne na základě této Smlouvy nebo který s ní souvisí, se smluvní strany 

zavazují řešit přednostně smírnou cestou pokud možno do třiceti (30) dní ode dne, kdy 

7

o sporu jedna smluvní strana uvědomí druhou smluvní stranu. Jinak jsou pro řešení 

sporů z této Smlouvy příslušné obecné soudy České republiky. 

13.4 V případě, že některé ustanovení této Smlouvy je nebo se stane v budoucnu 

neplatným, neúčinným či nevymahatelným nebo bude-li takovým příslušným orgánem 

shledáno, zůstávají ostatní ustanovení této Smlouvy v platnosti a účinnosti pokud 

z povahy takového ustanovení nebo z jeho obsahu anebo z okolností, za nichž bylo 

uzavřeno, nevyplývá, že je nelze oddělit od ostatního obsahu této Smlouvy. Smluvní 

strany se zavazují nahradit neplatné, neúčinné nebo nevymahatelné ustanovení této 

Smlouvy ustanovením jiným, které svým obsahem a smyslem odpovídá nejlépe 

ustanovení původnímu a této Smlouvě jako celku. 

13.5 Tato Smlouva je vyhotovena ve čtyřech (4) vyhotoveních v českém jazyce, přičemž 

všechna vyhotovení mají platnost originálu. Tři (3) vyhotovení Smlouvy obdrží 

Objednatel a jedno (1) Zhotovitel. 

13.6 Tato Smlouva nabývá účinnosti dnem jejího podpisu. 

13.7 Nedílnou součástí této Smlouvy jsou následující přílohy: 

Příloha č. 1: Specifikace Díla 

Příloha č. 2: Harmonogram plnění 

Příloha č. 3: Vzor Předávacího protokolu 

13.8 Smluvní strany prohlašují, že si tuto Smlouvu přečetly, že s jejím obsahem souhlasí a 

na důkaz toho k ní připojují svoje podpisy. 

V ___________dne ___________ V ___________dne ___________

Objednatel: Zhotovitel: 

Hlavní město Praha BNV consulting, s.r.o.

Podpis: _________________________ Podpis: _________________________

Jméno: Ing. Václav Kraus Jméno: Ing. Radek Novotný 

Funkce:ředitel odboru informatiky Magistrátu hl. m. Prahy,, Funkce: jednatel

## PŘÍLOHA Č.1

**POPIS PLNĚNÍ**  

**Předmětem a cílem projektu** je „Zpracování strategie zavedení Opencard v
PID“. Dále jen „projekt“.

BNV Consulting provede aktualizaci vize Produktu karty Pražana s ohledem
na vizi rozvoje PID zejména v oblasti tarifů a odbavení včetně health checku
projektu karty Pražana s ohledem na harmonogram realizace a rozpočet
tohoto projektu

**Cílem projektu** je, aby po provedení této analýzy a předložení výsledků
zadavateli došlo k popsání rizik a návrhů jejich řešení.

BNV consulting provede projekt dle níže uvedených bodů. Vedení organizace
obdrží následující **výsledky**:

### I.Fáze: Kick-off projektu

**Cíl a výstup:** Vzájemné představení a seznámení s cíli, postupem a časovým harmonogramem projektu.

Zahájení projektu; schůzka mezi BNV consulting a vedením organizace ohledně strategických záměrů organizace v této oblasti.

### II.Fáze: Vlastní práce na projektu

Cíl a výstup: Konkrétní a přehledný návrh s následujícími výstupy:
* a) sumarizace produktu karty Pražana,
* b) re-definice vize odbavovacího systému PID,
* c) vyhodnocení reálnosti harmonogramu a rozpočtu projektu Pražana,
* d) aktualizace implementačního plánu produktu karty Pražana,
* e) provedení inventury souvisejících projektů,
* f) návrh výkonových parametrů pro související projekty.

Vlastní postup na projektu: BNV Consulting bude na projektu postupovat
formou následujících kroků:

* a) Dohoda na úrovni vedení projektu Opencard,definování cílů a rozpočtu
projektu,
* b) Prověření aktuálního stavu projektu: Magistrát hl. m. Prahy, Ropid,
Dopravní podnik,
* c) Konfigurace produktu karty Pražana,
* d) Definování výkonových parametrů a požadavků na související projekty
(např. „zavření Metra“, vize odbavovacího systému PID apod.)
* e) Ověření těchto parametrů s vlastníky těchto projektů,
* f) Sestavení implementačního plánu

### III.Fáze: Předání výsledků

|V ___________dne ___________ |V ___________dne ___________|
|Objednatel: |Zhotovitel:|
|Hlavní město Praha |BNV consulting, s.r.o.|

* Podpis: _________________________
* Jméno:
* Funkce: 

* Podpis: _________________________
* Jméno: Ing. Radek Novotný
* Funkce: jednatel

## PŘÍLOHA Č.2

### ČASOVÝ HARMONOGRAM

Fáze:
- zahájení projektu: do 25. dubna 2008,
- vlastní práce na projektu: od 25. dubna 2008,
- předání dílčích výsledků I: do 31. května 2008:
 * (c) Vyhodnocení reálnosti harmonogramu a rozpočtu projektu karty Pražana;
 * (d) Návrh aktualizovaného implementačního plánu produktu karty Pražana;

Na základě předání tohoto dílčího celku bude fakturována dílčí splátka 540.000.- Kč bez DPH.

- předání dílčích výsledků II: do 15. července 2008.
 * (a) Koncepce produktu karty Pražana;
 * (b) Vize odbavovacího systému PID;
 * (e) Inventura souvisejících projektů;
 * (f) Návrh výkonových parametrů pro související projekty;

Na základě předání tohoto dílčího celku bude fakturována dílčí splátka 910.000.- Kč bez DPH.

|V ___________dne ___________ |V ___________dne ___________|
|Objednatel: |Zhotovitel:|
|Hlavní město Praha |BNV consulting, s.r.o.|

Podpis: _________________________
Jméno:
Funkce: 

Podpis: _________________________
Jméno: Ing. Radek Novotný
Funkce: jednatel

* HLAVNÍ MĚSTO PRAHA
* MAGISTRÁT HLAVNÍHO MĚSTA PRAHY
* ODBOR INFORMATIKY

**PROTOKOL O PŘEDÁNÍ PROJEKTU DO PROVOZU**

PROJEKT

|Identifikace projektu|rok/pořadové číslo|
|Název projektu| |
|Zkratka| |
|Zpracovatel (vedoucí projektu)| |

INFORMACE O PŘEDÁVANÝCH VÝSTUPECH PROJEKTU DO PROVOZU

|Typ dokumentu|Název|Označení dokumentu (číslo)|Výstupy projektu|Zodpovědná osoba (kdo akceptoval za MHMP)|Datum akceptace|
|Akceptační protokoly| | | | | |
|Akceptační protokoly| | | | | |
|Akceptační protokoly| | | | | |

|Seznam zaměstnanců proškolených pro správu IS| |
|Seznam zaměstnanců proškolených pro správu IS| |
|Seznam zaměstnanců proškolených pro správu IS| |

|Seznam zaměstnanců proškolených jako uživatelé| |
|Seznam zaměstnanců proškolených jako uživatelé| |

|Doplňující informace| |


SCHVALOVACÍ TABULKA


ODDĚLENÍ SREŘ

|Jméno a příjmení|Datum|Podpis|
|Vedoucí projektu| | |
|Projektový konzultant (pokud je určen)| | |


|Dokument|Protokol o předání projektu do provozu|
|Soubor|1536 BNV consulting příl. 3.doc|
|Číslování stránek|Strana 1 z 3|

|Koordinátor Řízení projektů| | | |
|Vedoucí oddělení SREŘ| | | |
|ODDĚLENÍ PROVOZ|Jméno a příjmení|Datum|Podpis|
|Analytik SA| | | |
|Teamový koordinátor SA| | | |
|Vedoucí oddělení Provoz| | | |

|Dokument|Protokol o předání projektu do provozu|
|Soubor|1536 BNV consulting příl. 3.doc|
|Číslování stránek|Strana 2 z 3|


* HLAVNÍ MĚSTO PRAHA
* MAGISTRÁT HLAVNÍHO MĚSTA PRAHY
* ODBOR INFORMATIKY
* PROTOKOL O PŘEVZETÍ PROVOZNÍ DOKUMENTACE

PROJEKT  

|Identifikace projektu|rok/pořadové číslo|
|Název projektu| |
|Zkratka| |
|Zpracovatel (vedoucí projektu)| |

PŘEDANÁ DOKUMENTACE (seznam)

|Typ dokumentu|Název|Označení dokumentu (číslo včetně verze)|Popis dokumentu|Fora dokumentu (el./papír)| |
|Předaná provozní dokumentace (kterou převzal od dodavatele vedoucí projektu či proj. konzultant v rámci akceptace výstupů projektu v průběhu realizace projektu)| | | | | |
|Předaná provozní dokumentace (kterou převzal od dodavatele vedoucí projektu či proj. konzultant v rámci akceptace výstupů projektu v průběhu realizace projektu)| | | | | |
|Předaná provozní dokumentace (kterou převzal od dodavatele vedoucí projektu či proj. konzultant v rámci akceptace výstupů projektu v průběhu realizace projektu)| | | | | |

OSOBY
|Předávající|Jméno a příjmení|Datum|Podpis|
|Vedoucí projektu| | | |
|Projektový konzultant (pokud je určen)| | | |
|Přebírající| | | |
|Analytik SA| | | |

|Dokument|Protokol o předání projektu do provozu|
|Soubor|1536 BNV consulting příl. 3.doc|
|Číslování stránek|Strana 3 z 3|
