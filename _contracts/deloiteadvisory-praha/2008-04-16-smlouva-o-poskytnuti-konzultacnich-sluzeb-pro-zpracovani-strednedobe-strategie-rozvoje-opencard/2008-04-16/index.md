---
"id":               INO/40/01/001524/2008 
"layout":           contract
"datum podpisu":    2008-04-16
"datum účinnosti":  2008-04-16
"použité smluvní typy":
  - smlouva inominátní
"předmět":          Smlouva o poskytnutí konzultačních služeb pro zpracování střednědobé strategie rozvoje OpenCard
"smluvní strany":
 -   
  "role":     nabyvatel
  "jméno":    "Hlavní město Praha"
  "orgán":    odbor informatiky
  "zástupce": Ing. Václav Kraus
  "funkce":   ředitel odboru informatiky
 -   
  "jméno":    "Deloitte Advisory s.r.o."
  "zástupce": Martin Buranský
  "funkce":   zmocněnec
  "role":     poskytovatel

"náklady": 1590000 (bez DPH)

"soubory":
 - 
  "název": "Smlouva inominátní"
  "podepsaná verze": contract.pdf
  "strojově čitelná verze": index.md
  "upravitelná verze": 
  "náhled": miniatura.jpg

"ruší": 
"mění":
"změněno": 
"zrušeno":
---

###SMLOUVA O POSKYTNUTÍ PORADENSKÉ ČINNOSTI č. INO/40/01/001524/2008 

Hlavní město Praha   
se sídlem: Mariánské nám. 2, 110 01 Praha 1  
IČ: 00064581   
DIČ: CZ00064581   
zastoupená: Ing. Václavem Krausem, ředitelem odboru informatiky   

(na straně jedné, dále jen **„objednatel“**)   

uzavřená dále uvedeného dne, měsíce a roku mezi těmito smluvními stranami: 

Deloitte Advisory s.r.o.   
se sídlem Praha 8, Karolinská 654/2, PSČ 186 00,   
zastoupená Martinem Buranským, zmocněncem na základě plné moci, která tvoří přílohu této smlouvy   
IČ: 275 82 167   
bankovní spojení: ING Bank, IBC Building   
číslo účtu: 1000037000/3500   
zapsaná v obchodním rejstříku vedeném Městským soudem v Praze oddíl C, vložka 113225   

(na straně druhé, dále jen **„zhotovitel“**)   

takto  

**I.**  
**Předmět smlouvy** 

1.Předmětem této smlouvy je závazek zhotovitele poskytnout konzultační služby pro „Zpracování střednědobé strategie rozvoje OpenCard“ (dále „Projekt“) a dále závazek objednatele zaplatit zhotoviteli za zpracování Projektu sjednanou odměnu.   

2.Hlavním cílem Projektu je zpracování střednědobé strategie rozvoje OpenCard včetně vymezení možností zajištění OpenCard z pohledu vlastnictví, provozu a správy jednotlivých komponent systému v návaznosti na rozvojové aktivity Magistrátu hl. města Prahy a Dopravního podniku hl. m. Prahy (možnost uzavření metra turnikety, možnost zavedení pražského mýtného systému, aj.). Strategie bude současně obsahovat i definici hlavních subjektů a jejich rolí v rámci rozvoje aplikací nad OpenCard se zaměřením na Dopravní aplikaci a návrh rámcového harmonogramu rozvoje OpenCard.   

Projekt bude z věcného hlediska obsahovat následujících oblasti: 

* Definice vize, strategie rozvoje a modelu fungování OpenCard;  
* Definice strategie rozvoje Dopravní aplikace jako klíčové oblasti pro získání dostatečné uživatelské báze OpenCard;  
* Definice klíčových subjektů a jejich budoucích rolí v rámci modelu fungování OpenCard se zaměřením na Dopravní aplikaci;  
* Definice rámcového harmonogramu rozvoje OpenCard.  

**II.**  
**Práva a povinnosti smluvních stran**  

1.Objednatel jmenuje projektový tým složený ze zástupců hlavního města Prahy.   

2.Posláním projektového týmu bude zejména konzultovat se zhotovitelem dílčí výsledky plnění předmětu této smlouvy a upřesňovat získané informace tak, aby výsledky projektu byly prakticky využitelné.   

3.Objednatel se zavazuje sdělit zhotoviteli písemnou formou složení uvedeného týmu, včetně kontaktu, do sedmi pracovních dnů ode dne podpisu této smlouvy.   

4.Zhotovitel je oprávněn plnit předmět této smlouvy s pomocí třetích osob. V takovém případě odpovídá za plnění a dodržování ustanovení této smlouvy, zejména odst. 6 tohoto článku, jako by plnil sám.   

5.Objednatel se zavazuje předat zhotoviteli na jeho vyžádání potřebné podklady a dokumentaci vztahující se k předmětu plnění podle této smlouvy. Objednatel v této souvislosti odpovídá za úplnost předané dokumentace. V případě, že zhotovitel obdrží od objednatele neúplnou, nebo vadnou dokumentaci, zavazuje se o tom objednatele neprodleně informovat.   

6.Dokumenty uvedené v čl. 5 jsou objednatelem označeny jako důvěrné a zhotovitel není oprávněn poskytnout či prozradit jejich obsah třetí osobě ani je použít v rozporu s účelem této smlouvy pro své potřeby vyjma případu uvedeného v odst. 4 tohoto článku s tím, že se zhotovitel zavazuje uzavřít s těmito osobami smlouvu o ochraně důvěrných informací.   

7.Výsledek činnosti, jež je předmětem této smlouvy, není zhotovitel oprávněn poskytnout třetím osobám bez písemného souhlasu objednatele. 

**III.**  
**Doba a způsob plnění**  

1.Zhotovitel se zavazuje splnit předmět této smlouvy ve lhůtě 10 (deseti) kalendářních týdnů ode dne jmenování projektového týmu uvedeného v čl. II. odst. 1 smlouvy s tím, že objednateli bude předána nejpozději poslední den lhůty závěrečná zpráva prostá vad. Smluvní strany sjednávají, že závěrečná zpráva bude obsahovat zejména:   

* Definici vize a strategie rozvoje OpenCard z pohledu vlastnictví, provozu a správy. 
* Definici vize a strategie rozvoje Dopravní aplikace jako klíčové aplikace nad OpenCard. 
* Definici klíčových subjektů a jejich budoucích rolí v rámci rozvoje a provozu OpenCard. 
* Definici rámcového harmonogramu rozvoje OpenCard.

2.Podmínkou dodržení sjednaného termínu splnění této smlouvy je poskytnutí potřebné součinnosti objednatelem, zejména včasné jmenování projektového týmu a předání všech dokumentů a podkladů vyžádaných zhotovitelem. Zhotovitel neodpovídá za event. vady, které by mohly vzniknout v důsledku nepředání úplné dokumentace objednatelem, ovšem pouze v případě, že objednatele písemně upozornil, že předaná dokumentace je vadná či neúplná, nebo nemohl ani s vynaložením odborné péče vady či neúplnost předané dokumentace zjistit. V případě prodlení objednatele se konečný termín plnění, eventuelně termíny dílčích plnění, posouvá o tolik dnů, o kolik je objednatel v prodlení. 

3.Zhotovitel předá protokolárně objednateli vytvořenou dokumentaci k předmětu plnění dle této smlouvy v elektronické podobě na nosiči CD ROM a dvakrát v tištěné podobě. 

**IV.**  
**Cena a platební podmínky**   

1.Cena za předmět plnění v rozsahu dle čl. I. této smlouvy se sjednává dohodou smluvních stran ve výši 1 590 000,- Kč (slovy: jeden milion pět set devadesát tisíc korun českých). V takto sjednané ceně není zahrnuta DPH, která k ní bude zhotovitelem účtována v zákonné výši. Obě smluvní strany konstatují, že jsou plátci DPH. Takto sjednaná výše odměny je sjednána jako pevná a konečná, přičemž smluvní strany výslovně sjednávají, že odměna zahrnuje veškeré náklady a hotové výdaje, které zhotoviteli v souvislosti s plněním předmětu této smlouvy vzniknou. 

2.Smluvní strany sjednávají, že odměna dle čl. IV. odst. 1 je splatná najednou. Smluvní strany prohlašují, že výslovně souhlasí s výší odměny, neboť tato odpovídá předpokládanému objemu prací a nutných vedlejších výdajů vynaložených při plnění předmětu této smlouvy. Odměna je splatná v návaznosti na splnění následující podmínky:  

Nárok na zaplacení odměny, tedy částky ve výši 1 590 000,- Kč (slovy: jeden milion pět set devadesát tisíc korun českých) a DPH v zákonné výši, vznikne zhotoviteli v den, kdy dojde k protokolárnímu předání a převzetí výstupů Projektu. 

3.Smluvní strany sjednávají, že zhotovitel vystaví objednateli na částku odměny uvedené v článku IV. odst. 1. daňový doklad – fakturu (dále jen „Fakturu“) s náležitostmi dle § 28 odst. 2 zákona č. 235/2004 Sb., o DPH. Fakturu se zhotovitel zavazuje vystavit do 9 pracovních dní ode dne uskutečnění zdanitelného plnění (dále jen „DUZP“). Za DUZP se považuje den, kdy zhotoviteli vznikl nárok na odměnu podle článku IV. odst. 2. Smluvní strany sjednávají, že přílohou faktury bude protokol potvrzený objednatelem o převzetí výstupů dle článku III., odst. 2 této smlouvy.  

4.Faktura je splatná do 21 dnů ode dne jejího doručení objednateli. Platba je učiněna včas, byla-li částka v plné výši nejpozději v poslední den lhůty připsána na účet zhotovitele. 

**V.**  
**Společná ustanovení**   

1.Tato smlouva nabývá účinnosti dnem podpisu poslední ze smluvních stran.  

2.Tato smlouva se sjednává na dobu určitou, je ukončena předáním a převzetím předmětu smlouvy a úplným zaplacením sjednané ceny.   

3.Objednatel má právo od této smlouvy odstoupit v případě, že zhotovitel prokazatelně porušuje ustanovení této smlouvy.   

**VI.**  
**Závěrečná ustanovení**   

1.Jakékoliv změny či doplňky této smlouvy jsou možné pouze číslovanými písemnými dodatky, které vstupují v platnost dnem jejich podpisu smluvními stranami.   

2.Právní vztahy touto smlouvou výslovně neupravené se řídí zák. č. 513/1991 Sb., obchodním zákoníkem, ve znění pozdějších předpisů.  

3.Tato smlouva je sepsána ve 2 (dvou) vyhotoveních, z nichž jedno vyhotovení je určeno objednateli a jedno vyhotovení zhotoviteli. Obě vyhotovení mají stejnou platnost a závaznost. 

V Praze dne:  
Hlavní město Praha  
Ing. Václav Kraus  
ředitel Odboru informatiky  
Magistrát hlavního města Prahy  

V Praze dne:  
Deloitte Advisory s. r. o.  
Martin Buranský  
Partner  

###**PŘÍLOHA Č. 1 – PLNÁ MOC** 

K zastupování Společnosti a k veškerým právním úkonům, včetně uzavírání příslušných smluv, jakkoli souvisejícím s předmětem podnikání Společnosti.  
