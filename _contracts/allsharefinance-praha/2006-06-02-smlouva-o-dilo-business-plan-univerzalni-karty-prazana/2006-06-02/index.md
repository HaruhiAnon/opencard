---
"id":              DIL/40/05/001063/2006
"layout":          contract
"datum podpisu":   2006-06-02
"datum účinnosti": 2006-06-02
"použité smluvní typy":
  - smlouva o dílo
"předmět":         Smlouva o dílo variantní propočty pro sestavení Business plánu Univerzální karty Pražana
"smluvní strany":
 -   
  "role":     nabyvatel
  "jméno":    "Hlavní město Praha"
  "orgán":    odbor informatiky
  "zástupce": Ing. Ivan Seyček
  "funkce":   ředitel odboru informatiky
 -   
  "jméno":    "Allshare Finance CE, a.s."
  "zástupce": Ing. Jaroslav Turek
  "funkce":   místopředseda představenstva
  "role":     poskytovatel

"náklady": 2356200

"soubory":
 - 
  "název": "Smlouva o dílo"
  "podepsaná verze": contract.pdf
  "strojově čitelná verze": index.md
  "upravitelná verze": 
  "náhled": miniatura.jpg

"ruší": 
"mění":
"změněno": 
"zrušeno":
---

**SMLOUVA O DÍLO**  
uzavřená podle § 536 zák. Č. 513/1991 Sb. (obchodní zákoník)  
**DIL/40/05/001063/2006**  

**I.**  
**Smluvní strany**  

1.**Hlavní město Praha**  
se sídlem Mariánské nám. 2, 110 01 Praha 1  
zastoupené: Ing. Ivanem Seyčkem, ředitelem odboru   informatiky Magistrátu hl.m. Prahy  
IČ: 00064581, DIČ: C200064581  
bankovní spojení: PPF banka, Praha 1, č.ú.: 27-5157-998/6000  

(dále jen **„objednatel“**)  

2.**Allshare Finance CE, a.s.**  
se sídlem, Geologická 2, 152 00 Praha 5 - Barrandov  
zastoupená: Ing. Jaroslavem Turkem, místopředsedou představenstva  
IČ: 60194286 , DIČ: (260194286,  
bankovní spojení: IC Banka, Praha 1, č.ú.: 10001998/6100
zapsaná v obchodním rejstříku vedeném Městským soudem v Praze, oddíl B., vložka 2458

(dále jen **„zhotovitel“**)  

**II.**  
**Předmět smlouvy**  

1.Předmětem této smlouvy je závazek zhotovitele zpracovat **„Variantní propočty pro sestavení Business plánu Univerzální karty Pražana“.** Specifikace předmětu plnění je uvedena v příloze č. 1, která je nedílnou součástí této smlouvy /dále jen „dílo“).  

2.Termíny plnění jsou obsaženy v časovém harmonogramu - viz přílohu č. 2, která je nedílnou součástí
této smlouvy.  

**III.**  
**Práva a povinnosti zhotovitele**  

1.Zhotovitel se zavazuje:  

* a) zpracovat výše uvedené dílo do 15.7.2006 dle harmonogramu, uvedeného v příloze č. 2.,
* b) podklady předané pro realizaci díla objednatelem použít pouze pro vytvoření díla podle této
smlouvy;
* c) v případě, že dílo je zatíženo právem třetí osoby, neprodleně získat chybějící práva k dílu nebo
nahradit právně závadné části díla právně nezávadnými. Pokud zhotovitel nemůže tuto podmínku
splnit ve lhůtě objednatelem k tomu poskytnuté, je objednatel oprávněn odstoupit od smlouvy
a zhotovitel je povinen vrátit objednateli již vyplacenou cenu díla ve lhůtě 30 dní;
* d) řídit se při provádění díla pokyny objednatele;

**IV.**  
**Práva a povinnosti objednatele**  

1.Objednatel se zavazuje:  

* a) poskytovat zhotoviteli ke splnění díla součinnost podle specifikace uvedené v příloze č. 3, případně
zajistit její poskytnutí třetími osobami v těchto termínech.  
* b) k podkladům předávaným zhotoviteli v rámci poskytování součinnosti dle přílohy č. 3, zatíženým
právem třetí osoby, neprodleně získat tato chybějící práva nebo nahradit právně závadné Části právně nezávadnými. V případě, že objednatel tuto podmínku nesplní ani v přiměřeně dohodnuté lhůtě, je zhotovitel oprávněn odstoupit od smlouvy.  

2.Zjistí-li objednatel, že zhotovitel postupuje v rozporu s předmětem smlouvy nebo jeho právy a
povinnostmi dle čl. III., je oprávněn vyzvat zhotovitele písemně k odstranění vad a požadovat, aby dílo vytvářel řádně. Jestliže tak zhotovitel neučiní ani v dodatečně poskytnuté lhůtě 15 dnů, může Objednatel odstoupit od smlouvy pro podstatné porušení smluvních povinností ze strany zhotovitele.  

**V.**  
**Cena a platební podmínky**  

Celková cena díla je stanovena dohodou smluvních stran podle zákona č. 526/1990 Sb., o cenách, ve znění pozdějších předpisů a činí bez DPH **1,980.000,-** Kč (slovy: jedenmiliondevětsetosmdesáttisíc
korun českých)  

K této ceně bude připočtena daň z přidané hodnoty v zákonné výši.  

Celková cena díla včetně DPH 19% činí **2,356.200,-** Kč.

2.Cena bude uhrazena ve dvou částech na základě daňových dokladů (faktur), vystavených zhotovitelem v souladu s přílohou Č. 2 této smlouvy vždy; faktura musí být objednateli vždy předána ve 2 vyhotoveních se splatností 21 dnů od doručení a doložena protokolem o předání a převzetí, podepsaným oprávněnými osobami obou smluvních stran - viz čl. XI. odst. 3 a 4.  

3.V případě, že Objednatel převezme dílo s vadami nebo nedodělky, bude následný daňový doklad (faktura) proplacen s výjimkou zádržného ve výši 150.000,- Kč. Zádržné bude proplaceno až po řádném ukončení díla dle čl. VI. odst. 2, tj. odstranění všech nedodělků a vad.  

4.Dnem úhrady je den připsání fakturované částky na účet zhotovitele.  

5.Objednatel si vyhrazuje právo vrátit zhotoviteli do data splatnosti k opravě či doplnění daňový doklad
(fakturu), který nebude vystaven oprávněně či nebude obsahovat náležitosti uvedené v této smlouvě
nebo není doložen protokolem o předání a převzetí. O dobu od vrácení daňového dokladu (faktury)
zhotoviteli do vystavení nového daňového dokladu (faktury) se prodlužuje Splatnost daňového dokladu (faktury).  

6.Datem uskutečnění zdanitelného plnění u díla nebo jeho Části (etapy) je datum protokolu o předání a převzetí. Daňový doklad (faktura) bude zhotovitelem vystaven v souladu s ust. § 28 odst. 1 a 2 zákona č. 235/2004 Sb. o dani z přidané hodnoty, ve znění předpisů pozdějších nejpozději do 15 dnů od data uskutečnění zdanitelného plnění.  

7. Cena uvedená v odst. 1 bez DPH je cenou plně pokrývající všechny náklady zhotovitele spojené s poskytovanými plněními dle smlouvy a cenou nejvýše přípustnou. Při změně daňových zákonů bude výše DPH u příslušného plnění upravena tak, aby odpovídala novelizovaným zákonným předpisům.

**VI.**  
**Předání a převzetí díla**  

1.Termín předání celého díla je termínem konečným. Místem předání a převzetí dila je sídlo objednatele,
uvedené v této smlouvě, pokud se smluvní strany nedohodnou jinak.  

2.Závazek zhotovitele provést dílo je splněn jeho řádným ukončením, předáním a převzetím objednatelem na základě závěrečného protokolu o předání a převzetí. Dílo se pokládá za ukončené, jestliže bude mít při převzetí jen takové vady a nedodělky, které samy o sobě ani ve spojení s jinými neztěžují užívání díla objednatelem. Dílo se pokládá za řádně ukončené až po odstranění všech
případných vad a nedodělků.  

3.Předání a převzetí (akceptační řízení):  

* a) Zhotovitel předá objednateli dílo v termínu dle či. III. odst. 1 písm. a). Současně mu předá i
příslušný protokol. Plnění zhotovitele předává vedoucí projektu zhotovitele vedoucímu projektu
objednatele. Předání plnění stvrdí vedoucí projektu objednatele svým podpisem na protokolu.

* b) Objednatel prověří předané dÍIO zhotovitelem a do 5 pracovních dní (akceptační období) buď:

- stvrdí zhotoviteli převzetí plnění (akceptuje), nebo
- převezme plnění zhotovitele s vadami a nedodělky (akceptuje s výhradou) pouze takovými,
které umožňují užívání díla, a tyto vady a nedodělky uvede na protokolu o předání a převzetí, nebo
- nepřevezme plnění zhotovitele (neakceptuje) se zdůvodněním neakceptace.  

Při závěrečném předání a převzetí může dílo vykazovat pouze takové vady a nedodělky, jak stanoví předchozí odst. 2, které samy o sobě ani ve spojení s jinými neztěžují užívání díla objednatelem.
 
* c) Při marném uplynutí akceptačního období se předané plnění zhotovitele považuje za převzaté (akceptované) objednatelem.  

4. V případě, že objednatel odmítne dílo převzít, sepíší _obě strany zápis, v němž uvedou svá stanoviska
a jejich odůvodnění a dohodnou náhradní termín předání.

5. Převzít plnění je za objednatele oprávněná osoba jednající ve věcech smluvních dle této smlouvy.

**VII.**  
**Odpovědnost za vady**  

V případě, že předané dílo bude obsahovat vady, reklamuje je objednatel u zhotovitele písemně do 14 dnů od zjištění vady. Záruční doba na dílo je 6 měsíců. Povinnosti zhotovitele je odstranit vady plnění do 14 dnů od nahlášení za součinnosti objednatele.

**VIII.**  
**Sankční ujednání**  

1.V případě, že zhotovitel nepředá dílo v termínu, rozsahu a kvalitě, uvedených v této smlouvě, uhradí objednateli smluvní pokutu ve výši 0,05% z ceny příslušné Části díla bez DPH za každý započatý den prodlení, výše takové smluvní pokuty může Činit maximálně 50 % z ceny příslušné části plnění.  

2.V případě, že zhotovitel neodstraní vady dle ČI. VII. této smlouvy je objednatel oprávněn účtovat
zhotoviteli smluvní pokutu ve výši 0,05% z celkové ceny díla bez DPH za každý započatý den prodlení,
výše takové smluvní pokuty může činit maximálně 50 % z ceny příslušné části plnění.  

3.Při nedodržení data splatnosti faktur je zhotovitel oprávněn účtovat objednateli úrok z prodlení ve výši
0,05% z dlužné částky za každý den prodlení.  

4.Zaplacení smluvní pokuty nemá vliv na trvání závazků ze smlouvy vyplývajících, ani na povinnosti nahradit škodu, prokazatelně způsobenou druhé straně.  

**IX.**  
**Ochrana důvěrných skutečnosti**  

1.Smluvní strany se zavazují, že zabezpečí, s výjimkou obsaženou v ČI. XII. odst. 1 této smlouvy, před
nepovolanými osobami takové informace, které tvoří nebo mohou tvořit obchodní tajemství ve smyslu
obchodního zákoníku a takové, které spadají pod ochranu zák. Č. 148/1998 Sb., o ochraně utajovaných
skutečnosti a o změně některých zákonů, ve znění pozdějších předpisů a zák. Č. 101/2000 Sb.,
o ochraně osobních údajů a o změně některých zákonů, ve znění pozdějších předpisů. Za chráněné
informace se pro účely této smlouvy považují takové informace a skutečnosti, které nejsou všeobecně
veřejně známé a které svým zveřejněním mohou způsobit škodlivý následek pro kteroukoliv smluvní
stranu, a které některá ze smluvních stran jako chráněné označila. Chráněné informace mohou být
poskytnuty třetím stranám jen s písemným souhlasem dotčené smluvní strany. Dotčená smluvní strana takový souhlas bez zbytečného odkladu vydá, jestliže je to nezbytné pro realizaci této smlouvy nebo jejích dodatků a třetí „ strana poskytne dostatečné garance, že nedojde ke zneužití chráněných informaci. Za třetí strany podle tohoto ustanovení nejsou považováni určení zaměstnanci smluvních stran oprávnění ke styku s chráněnými informacemi ve vazbě na tuto smlouvu.  

2.Závazek k ochraně a utajení skutečnosti zajistí strany vůči svým zaměstnancům, případně i třetím
osobám, které se na zhotovení díla budou účastnit. Závazek k ochraně a utajení chráněných informaci
trvá po celou dobu jejich existence.  
 
3.Pokud některá ze smluvních stran prokazatelně poruší některé ustanovení tohoto článku, uhradí druhé
smluvní straně pokutu ve výši 500.000,- Kč. Zaplacením smluvní pokuty není dotčeno právo na náhradu škody.  

**X.**  
**Předčasné ukončení smlouvy**  

1.Tato smlouva může být předčasně ukončena:  

* a) písemnou dohodou smluvních stran, jejíž nedílnou součásti je i vypořádání vzájemných závazků a pohledávek;
* b) odstoupením jedné ze smluvních stran od této smlouvy z důvodu podstatného porušení smlouvy druhou stranou, za podmínek uvedených v následujících odstavcích tohoto článku.  

2.Za podstatně porušení povinností objednatelem se považuje:
* a) je-li v prodlení s úhradou ceny plnění po dobu delší než 30 dnů;
* b) je- li v prodlení s plněním jiných závazků (zejména s poskytování součinnosti podle přílohy č. 4)
po dobu delší než 30 dnů;  

3.Za podstatné porušení povinnosti zhotovitelem se považuje :

* a) jím zaviněné prodlení s provedením díla uvedeným v čl. II. odst. 1 této smlouvy po dobu delší než
30 dnů;

* b) pokud se u díla vyskytují záruční vady, které znemožňují jeho užívání v rámci funkcionality nebo
vlastností vymezené v příloze č. 1 této smlouvy a tyto vady nebyly odstraněny v termínu, na němž
se smluvní strany dohodly;

* c) zhotovitel nedodal do 30 dnů po obdržení podepsané výzvy objednatele učiněné po uplynutí doby
stanovené k odstranění vady náhradní řešení, za podmínky, že mu objednatel poskytl řádnou
součinnost k odstranění vady, resp. k návrhu náhradního řešení;

* d) zhotovitel postupuje v rozporu s předmětem smlouvy nebo jeho dalšími právy a povinnostmi dle
čl. III. a nezjedná nápravu ani v dodatečně poskytnuté lhůtě dle ČI. IV. odst. 2.

4.Odstoupení od této smlouvy je účinné a smlouva zaniká s výjimkou ustanovení, která mají podle zákona nebo této smlouvy trvat i po ukončení smlouvy, dnem doručení písemného oznámení o odstoupení druhé smluvní straně.  

5.Odstoupením od smlouvy či dohodou nejsou dotčena ustanovení týkající se smluvních pokut, ochrany
důvěrných informací a ustanovení týkající se takových práv a povinností, z jejichž povahy vyplývá, že mají trvat i po odstoupení.  

6.Nejpozději do 30 dnů od ukončení této smlouvy dohodou či odstoupením, proved0u smluvní strany protokolárně vypořádání plnění provedených k datu, kdy byla smlouva ukončena.  

**XI.**  
**Oprávněné osoby**  

1.Veškerá komunikace mezi smluvními stranami ve věcech této smlouvy bude probíhat prostřednictvím oprávněných osob.  

2.Každá ze smluvních stran jmenuje oprávněné osoby. Oprávněné osoby (vedoucí projektu) jako kontaktní osoby projednávají záležitosti související s plněním, dohlížejí na provádění plnění dle této smlouvy, zejména předávají a přijímají informace, podklady, jakož i výsledky plnění, podepisují protokol o předání a převzetí. Oprávněné osoby (vedoucí projektu), nejsou-li statutárním orgánem či
osobami pověřenými zastupovat objednatele ve věcech této smlouvy, nejsou oprávněny ke změnám smlouvy a k jejím doplňkům, ani zrušení, ledaže se prokáží plnou mocí udělenou jim k tomu osobami oprávněnými jednat navenek za příslušnou smluvní stranu v záležitostech této smlouvy.  

3.Oprávněné osoby objednatele (vedoucí projektu) jsou: Ivan Seyček, tel.: 236 002 804.  

4.Oprávněné osoby zhotovitele (vedoucí projektu) jsou: Jaroslav Turek 267 751 517  

5.Každá ze smluvních stran má právo změnit jí jmenované oprávněné osoby, musí však o každé změně vyrozumět písemně druhou smluvní stranu. Změna oprávněných osob je vůči druhé smluvní straně účinná okamžikem, kdy o ní byla písemně vyrozuměna.  

**XII.**  
**Zvláštní ujednání**  

1.Smluvní strany výslovně souhlasí s tím, aby tato smlouva byla vedena v Centrální evidenci smluv (CES), vedené hl. m. Prahou, která je veřejně přístupná a která obsahuje údaje o smluvních stranách, předmětu smlouvy, číselné označení této smlouvy a datum jejího podpisu. Smluvní strany prohlašují, že skutečnosti uvedené v této smlouvě nepovažují za obchodní tajemství ve smyslu § 17 obchodního
zákoníku a udělují svolení k jejich užití a zveřejnění bez stanovení jakýchkoli dalších podmínek.  

 
2. Předané dílo, jakož i všechna data, která vznikla při jeho tvorbě, jsou výlučným vlastnictvím
objednatele. Zhotoviteli však zůstává právo uvádět dílo jako svou referencí.

**XIII.**  
**Závěrečná ujednání**  

1.Tato smlouva bude vykládána v souladu a bude se řídit právem České republiky, včetně obchodního
zákoníku a dalších platných právních předpisů. Všechny spory vznikající ze smlouvy nebo v souvislostí
s ní, které se nepodaří odstranit jednáním mezi stranami, budou rozhodovány s konečnou platností u
Rozhodčího soudu při Hospodářské komoře České republiky a Agrární komoře České republiky podle jeho Řádu jedním nebo více rozhodci.  

2.Změny a doplňky této smlouvy mohou být provedeny pouze na základě písemného dodatku potvrzeného oběma smluvními stranami.  

3.Smlouva je vyhotovena ve čtyřech stejnopisech, z nichž tři obdrží objednatel a jeden zhotovitel.  

4.Smlouva nabývá účinnosti dnem 28.05.2006.
  
5.Nedílnou součástí jsou přílohy: 

* č. 1 Specifikace předmětu plnění
* č. 2 Harmonogram plnění
* č. 3 Součinnost objednatele

Smluvní strany prohlašují, že si tuto smlouvu přečetly, že s jejím obsahem souhlasí a na důkaz toho k ní připojují svoje podpisy.  

V Praze dne 2. června 2006  
Za hlavní město Prahu  

V Praze dne 28. 5. 2006
Za Allshare Finance CE, a. s.


###**Příloha č. 1 SMLOUVY O DÍLO č. DIL/40/05/001063/ 2006**

**SPECIFIKACE PŘEDMĚTU PLNĚNÍ**  

1.Cílem se dále rozumí „Variantní propočty pro sestavení Business plánu Univerzální karty Pražana“, zpracované formou dokumentu nebo sady dokumentů, v osnově uvedené v bodě 4.  

2.Zhotovitel zpracuje dílo v elektronické podobě ve formátu doc (MS Word 2003) pro připomínkování stranou objednatele. Objednatel pro připomínky k materiálu použije formu revizí.  

3.Výsledný materiál předá zhotovitel objednateli v elektronické podobě ve formátu pdf na CD v počtu 1 ks a v písemné formě rovněž v počtu 1 ks. Zhotovitel si vyhrazuje právo vytvořit kopii díla pro potřeby svého archivu.  

4.Název a osnova materiálu:  

*Název:*  
**Variantní propočty pro sestavení Business plánu Univerzální karty Pražana**  

*Osnova:* 

1.Základní parametry pro simulaci chování Univerzální karty Pražana (dále jen „UKP“)  
2.Parametry pro městské služby v rámci UKP  
3.Struktura obchodních podmínek UKP  
4.Provozní parametry UKP  
5.Klientská struktura UKP  
6.Struktura investic UKP  
7.Dluhové financování UKP  
8.Strukturální parametry operátora UKP  
9.Servisní parametry operátora UKP  
10.Účetní výkazy projektu UKP  
11.Trendové parametry projektu UKP  

Jako podklad pro Business plán UKP zhotovitel sestaví 10 variant propočtu s využitím simulačního modelu, ve kterých bude podchycena v Časové řadě pěti let citlivost chování projektu UKP na:

1.Vliv celkové provize  
2.Vliv podílu na trhu  
3.Vliv počtu obyvatel  
4.Vliv aktivity UKP  
5.Vliv počtu instalovaných terminálů  

###**Příloha č. 2 SMLOUVY O DÍLO č. DIL/40/05/001063/2006**

**Harmonogram plnění a platební podmínky**  

**Harmonogram plnění:**  

|**Milník**|**Termín**|
|I. Předání dokumentu|Do 15.6.2006|
|II. Přípomínkové řízení|Do 20.6.2006|
|III. Předpokládaná akceptace díla|Do 25. 6 2006|

Zhotovitel a objednatel souhlasí s tím, že detailní harmonogram vytvoření díla může být upraven v průběhu projektu, zejména s ohledem na plnění jednotlivých úkolů zadaných vedením projektu straně objednatele i zhotovitele a dále s ohledem na státní svátky a rozvrh pracovního kalendáře pro rok 2006, viz příloha č. 3. Adekvátně úpravám harmonogramu budou upravena data milníků platebního kalendáře viz dále.  

**Platební kalendář**  

**A. Cena za plnění předmětu smlouvy dle přílohy č. 1** je stanovena ve výši: **1.980.000; bez DPH**  
 
**B. Platební kalendář**  

Cenu zaplatí objednatel zhotoviteli ve dvou fázích na základě faktur vystavených zhotovitelem. Zhotovitel
tyto faktury vystaví v souladu s níže uvedeným platebním kalendářem.  

|**Popis milníku**|**termín**|**% z celkové ceny**|**částka (Kč)**|
|Záloha při předání dokumentu k připomínkám objednateli|15.6.2006|50|960.000 (990.000)|
|Vyúčtování při předání kompletního díla objednateli|25.7.2006|50|960.000 (990.000)|
|**Celkem bez DPH**| | |**1.980.000**|

Všechny ceny jsou uvedeny bez DPH, které bude k ceně připočteno v zákonné výši. Faktura s výše uvedenou částkou platebního kalendáře bude předána zhotovitelem objednateli na základě podpisu Předávacího protokolu vztaženým k výše uvedenému mílníku.  

**C. Cena za práce nad rámec předmětu plnění díla**  

V případě, že dojde ke změně této smlouvy formou jejího dodatku, zavazují se strany přihlédnout k následujícím podmínkám tvorby ceny za služby poskytovaných zhotovitelem:  

|**Pozice/charakter prací**|**Cena v Kč/člověkoden*|
|Vedoucí projektu|18.000|
|Senior konzultant|15.000|
|Konzultant|12.000|

Všechny uvedené ceny jsou bez DPH, které bude připočteno v zákonné výši. Člověkoden představuje 8 hodin práce jednoho člověka v pracovní dny.  

###**Příloha č. 3 SMLOUVY O DÍLO č. DIL/40/05/00103/2006**

**Součinnost objednatele**

Pro řádné provedení díla a jeho částí je nezbytná následující součinnost ze strany objednatele:  

1.Po předchozí dohodě mezi objednatelem a zhotovitelem poskytne Objednatel na svůj náklad zhotoviteli veškerou potřebnou podporu, zejména plynulé předávání potřebných informací. Jedná o relevantní informace k realizaci projektu, vyžádané písemně zhotovitelem, o současných
postupech, procesech a organizačních opatřeních objednatele potřebných pro realizaci projektu. Objednatel se zavazuje poskytovat zhotoviteli úplné, pravdivé a včasné informace potřebné k řádnému průběhu projektu a zavazuje se předávat zhotoviteli potřebné podklady dohodnuté příslušnými orgány řízení projektu, a to v dohodnutých termínech.  

2.Další detailní součinnost objednatele bude následně definována v projektovém plánu a v rámci dílčích jednání projektového týmu, která se uskuteční v průběhu realizace výše uvedeného předmětu plnění.  
 
*Článek 1: Nedodržení součinnosti:*  

1.Objednatel i zhotovitel se zavazuji učinit všechny potřebné kroky pro snadný průběh projektu a neprodleně informovat druhou stranu o vzniklých problémech nebo o zvýšení rizika některého problému.  

2.Pokud objednatel nesplní úkol zadaný prostřednictvím vedením projektu řádně a včas (tedy ve stanoveném rozsahu, ve stanoveném termínu a v souladu s další specifikací dle zápisu z jednání) může zhotovitel nárokovat prodloužení termínu plnění navazujícího úkolu o dobu, po kterou nemohl
zhotovitel řádně úkol plnit v souvislosti s nesplněním úkolu ze strany objednatele a dále o dobu nezbytně nutnou k tomu, aby mohl zhotovitel řádně pokračovat v plnění úkolu po znovu zkoordinování potřebných činností. Obdobě se postupuje v případě nesplnění úkolu ze strany zhotovitele.  

3.Pokud objednatel nejmenuje z řad svých pracovníků dostatečný počet odborníků do projektového týmu nebo je nebude uvolňovat pro práci projektových týmů tak, aby projektový tým plnil řádně včas své úlohy ve stanovených termínech, je nutné neprodleně projednat předpokládané dopady na úrovni vedení projektu a tyto dopady minimalizovat. Stejný postup bude uplatněn v případě
nedostatečného plnění úloh ze strany pracovníků zhotovitele.  

*Článek 2: Lhůty součinnosti:*

1.Zápisy z jednání jednotlivých projektových týmů sepíše vedoucí projektu zhotovitele obvykle do 48 hodin od ukončení jednání a odešle návrh elektronickou poštou k odsouhlasení vedoucímu projektu objednatele. Ve výjimečných případech je možno zpracovat návrh zápisu do třech dnů od konání jednání a to pouze se souhlasem obou vedoucích projektů.  

2.Odpovědný pracovník objednatele zajistí reakci na obdržený návrh Zápisu z jednání orgánů projektu. Reakce objednatele se v případě zápisu z jednání předpokládá obvykle do 48 hodin od obdržení a ve výjimečných případech do třech dnů od obdržení.  

3.Objednatel zajistí podmínky pro jednání pracovního týmu v prostorách sídla objednatele. Vedoucí projektu zhotovitele požádá vedoucího projektu objednatele o zajištění prostor k jednání nejméně tří pracovní dny před požadovaným termínem jednání.  

 

 

   

 

 

 

 

 

 


 

 

