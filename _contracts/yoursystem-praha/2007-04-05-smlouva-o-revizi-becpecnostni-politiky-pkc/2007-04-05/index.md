---
"id":               DIL/40/05/001291/2007
"layout":           contract
"datum podpisu":    2007-04-05
"datum účinnosti":  2007-04-05
"použité smluvní typy":
  - smlouva o dílo
"předmět":          Smlouva o revizi bezpečnostní politiky PKC
"smluvní strany":
 -   
  "role":     nabyvatel
  "jméno":    "Hlavní město Praha"
  "orgán":    odbor informatiky
  "zástupce": Ing. Ivan Seyček
  "funkce":   ředitel odboru informatiky
 -   
  "jméno":    "YOUR SYSTEM, spol. s r.o."
  "zástupce": RNDr. Martin Nehasil
  "funkce":   jednatel
  "role":     poskytovatel

"náklady": 833000

"soubory":
 - 
  "název": "Smlouva o dílo"
  "podepsaná verze": contract.pdf
  "strojově čitelná verze": index.md
  "upravitelná verze": 
  "náhled": miniatura.jpg

"ruší": 
"mění":
"změněno": 
"zrušeno":
---

##Smlouva o dílo
uzavřená podle § 536 zák. č. 513/1991 Sb. (obchodní zákoník) a na základě § 12
odst. 6 zákona č. 137/2006 Sb., o veřejných zakázkách  
č. DIL/40/05/001291/2007

##Číslo S-LIBO-000547

###1. SMLUVNÍ STRANY
**Objednatel :**

**Hlavní město Praha **   
se sídlem Mariánské náměstí 2, 110 00 Praha 1
telefon/fax +420-236001111  
IČO: 00064581  
zastoupené Ing.Ivan Seyčkem, ředitelem odboru Informatiky Magistrátu
hl.m. Prahy  
(dále jen **„objednatel“**)

**Zhotovitel:**

**YOUR SYSTEM, spol. s r.o.**  
se sídlem Bělehradská 126, 120 00 Praha 2
telefon/fax +420-222 518 007/+420-222 515 096  
IČO: 00174939  
DIČ: 002-00174939  
Bankovní spojeni Živnostenská banka Praha
Číslo účtu 38161000410400  
zastoupená RNDr. Martinem Nehasilem, jednatelem společnosti  
Společnost zapsána v OR vedeném Městským soudem v Praze v oddíle C, č.vložky 72  
(dále jen **“Zhotovitel”**)

###2. PŘEDMĚT SMLOUVY

2.1 Předmětem této smlouvy je závazek zhotovitele zpracovat veřejnou zakázku „Revize bezpečnostní politiky Pražského Centra Kartových Služeb“. Bližší specifikace
předmětu plnění je uvedena v příloze č. l, která je nedílnou součástí této smlouvy.

###3. PRÁVA A POVINNOSTI ZHOTOVITELE

3.1 Zhotovitel se zavazuje:

   a) zpracovat výše uvedené dílo do 45 dnů od podpisu smlouvy dle harmonogramu, uvedeného v příloze č. 2. této smlouvy,

b) podklady předané pro realizaci díla objednatelem použít pouze pro vytvoření
díla podle této smlouvy;

c) v případě, že dílo je zatíženo právem třetí osoby, neprodleně získat chybějící
práva k dílu nebo nahradit právně Závadné části díla právně nezávadnými. Pokud zhotovitel nemůže tuto podmínku splnit ve lhůtě objednatelem k tomu poskytnuté, je objednatel oprávněn odstoupit od smlouvy a zhotovitel je povinen vrátit objednateli již vyplacenou cenu díla ve lhůtě 30 dní;

d) řídit se při provádění díla pokyny objednatele.

###4. PRÁVA A POVINNOSTI OBJEDNATELE

4.1 Objednatel se zavazuje:

a) poskytovat zhotoviteli ke splnění díla součinnost podle specifikace uvedené v
příloze č. 3, případně zajistit její poskytnutí třetími osobami v těchto termínech.

b) k podkladům předávaným zhotoviteli v rámci poskytování součinnosti dle
přílohy č. 3, zatíženým právem třetí osoby, neprodleně získat tato chybějící
práva nebo nahradit právně závadné části právně nezávadnými. V případě, že
objednatel tuto podmínku nesplní ani v přiměřeně dohodnuté lhůtě, je
zhotovitel oprávněn odstoupit od smlouvy.

4.2 Zjistí-li Objednatel, že zhotovitel postupuje v rozporu s předmětem smlouvy nebo jeho právy a povinnostmi dle čl. III., je oprávněn vyzvat zhotovitele písemně k odstranění vad a požadovat, aby dílo vytvářel řádně. Jestliže tak zhotovitel neučiní ani v dodatečně poskytnuté lhůtě 15 dnů, může Objednatel odstoupit od smlouvy pro podstatné porušení smluvních povinností ze strany zhotovitele.

###5. CENA A PLATEBNÍ PODMÍNKY

5.1 Celková cena díla činí bez DPH 700.000,- Kč (slovy: sedmsettisíckorunčeských). 
K této ceně bude připočtena daň z přidané hodnoty v zákonné výši.  
Celková cena díla včetně DPH 19% činí 833.000,- Kč (slovy: osmsettřicettřitisíckorunčeských).

5.2 Cena bude uhrazena na základě daňového dokladu (faktury), vystavené zhotovitelem
ve 2 vyhotoveních se splatností 2] dnů od doručení a doloženého protokolem o
předání a převzetí, podepsaným osobami jednajícími ve věcech smluvních obou
smluvních stran.

5.4 Dnem úhrady je den připsání fakturované částky na účet zhotovitele.

5.5 Objednatel si vyhrazuje právo vrátit zhotoviteli do data splatnosti k opravě či doplnění daňový doklad (fakturu), který nebude vystaven oprávněně či nebude obsahovat náležitosti uvedené v této smlouvě nebo není doložen protokolem' o předání a převzetí. O dobu od vrácení daňového dokladu (faktury) zhotoviteli do vystavení nového
daňového dokladu (faktury) se prodlužuje splatnost daňového dokladu (faktury).

5.6 Datem uskutečnění zdanitelného plnění u díla nebo jeho části (etapy) je datum
protokolu o předání a převzetí. Daňový doklad (faktura) bude zhotovitelem vystaven v souladu s ust. § 28 odst. l a 2 zákona č. 235/2004 Sb. o dani z přidané hodnoty, ve
znění předpisů pozdějších nejpozději do 15 dnů od data uskutečnění zdanitelného
plnění.

5.7 Cena uvedená v odst. 1 bez DPH je cenou plně pokrývající všechny náklady
zhotovitele spojené s poskytovanými plněními dle smlouvy a cenou nejvýše
přípustnou. Při změně daňových zákonů bude výše DPH u příslušného plnění upravena tak, aby odpovídala novelizovaným zákonným předpisům.

###6. PŘEDÁNÍ A PŘEVZETÍ DÍLA

6.1 Termín předání celého díla je termínem konečným. Místem předání a převzetí dila i je sídlo objednatele uvedené v této smlouvě, pokud se smluvní strany nedohodnou jinak.
6.2 Závazek zhotovitele provést dílo je splněn jeho řádným ukončením, předáním a
převzetím objednatelem na základě závěrečného protokolu o předání a převzetí.

###8. NÁHRADA ŠKODY

8.1 V případě porušení povinností zhotovitele vyplývajících z obsahu této smlouvy, je
zhotovitel povinen nahradit objednateli pouze skutečně způsobenou škodu a nikoli též
ušlý zisk, a to maximálně do výše ceny příslušného plnění, které zhotovitel ve
prospěch objednatele na základě této smlouvy poskytne, při němž zhotovitel poruší
svoji povinnost podle této smlouvy a zároveň tak objednateli způsobí škodu.

8.2 Za použití ustanovení § 384 Obchodního zákoníku se smluvní strany dohodly, že jsou
k odvrácení nebo zmírnění hrozící škody povinny učinit veškerá opatření spočívající
zejména v povinnosti informovat se navzájem neprodleně o vzniku skutečností, které
zapříčiní nebo mohou zapříčinit škodu, za kterou zhotovitel odpovídá podle této
smlouvy. Zhotovitel není povinen nahradit škodu, která vznikla tím, že objednatel tuto
povinnost ne splnil, zejména škodu vzniklou do doby Splnění povinnosti informovat
o vzniku nebo možnosti vzniku škodné události.

8.3 Zhotovitel a objednatel se dohodli, že se pro účely této smlouvy nebude v případě
práva objednatele na náhradu škody aplikovat ustanovení § 381 Obchodního zákoníku.

###9. SANKČNÍ UJEDNÁNÍ

9.1 V případě, že zhotovitel nepředá dílo v terminu, rozsahu a kvalitě, uvedených v této
smlouvě, uhradí objednateli smluvní pokutu ve výši 0,05% z ceny příslušné části díla bez DPH za každý započatý den prodlení, výše takové smluvní pokuty může činit
maximálně 10 % z ceny příslušné části plnění.

9.2 Při nedodržení data splatnosti faktur je zhotovitel oprávněn účtovat objednateli úrok z prodlení ve výši 0,05% z dlužné částky za každý den prodlení.

9.4 Zaplacení smluvní pokuty nemá vliv na trvání závazků ze smlouvy vyplývajících, ani
na povinností nahradit škodu, prokazatelně způsobenou druhé straně.

###10. OCHRANA DŮVĚRNÝCH SKUTEČNOSTÍ

10.1 Smluvní strany se zavazují, že zabezpečí, s výjimkou obsaženou v čl. XIII. odst. 1 této smlouvy, před nepovolanými osobami takové informace, které tvoří nebo mohou tvořit obchodní tajemství ve smyslu obchodního zákoníku a takové, které spadají pod ochranu zák. č. 148/1998 Sb., o ochraně utajovaných skutečností a o změně některých
zákonů, ve znění pozdějších předpisů a zák. č. 101/2000 Sb., o ochraně osobních údajů
a o změně některých zákonů, ve znění pozdějších předpisů. Za chráněné informace se pro účely této smlouvy považují takové informace a skutečností, které nejsou
všeobecně veřejně známé a které svým zveřejněním mohou způsobit škodlivý
následek pro kteroukoliv smluvní stranu, a které některá ze smluvních stran jako
chráněné označila. Chráněné informace mohou být poskytnuty třetím stranám jen s
písemným souhlasem dotčené smluvní strany. Dotčená smluvní strana takový souhlas
bez zbytečného odkladu vydá, jestliže je to nezbytné pro realizaci této smlouvy nebo
jejích dodatků a třetí strana poskytne dostatečné garance, že nedojde ke zneužití
chráněných informací. Za třetí strany podle tohoto ustanovení nejsou považováni
určení zaměstnanci smluvních stran oprávnění ke styku s chráněnými informacemi ve
vazbě na tuto smlouvu.

10.2 Závazek k ochraně a utajení skutečností zajistí strany vůči svým zaměstnancům,
případně i třetím osobám, které se na zhotovení díla budou účastnit. Závazek k
ochraně a utajení chráněných informací trvá po celou dobu jejich existence.

10.3 Pokud některá ze smluvních stran prokazatelně poruší některé ustanovení tohoto článku, uhradí druhé smluvní straně pokutu ve výši 500.000,- Kč. Zaplacením smluvní pokuty není dotčeno právo na náhradu škody.

###11. PŘEDČASNÉ UKONČENÍ SMLOUVY

11.1 Tato smlouva může být předčasně ukončena:

   a) písemnou dohodou smluvních stran,;

   b) odstoupením jedné ze smluvních stran od této smlouvy z důvodu podstatného porušení smlouvy druhou stranou, za podmínek uvedených v následujících odstavcích tohoto článku.

11.2 Za podstatné porušení povinností objednatelem se považuje:

   a) je-li v prodlení s úhradou ceny plnění po dobu delší než 30 dnů;

   b) je- li v prodlení s plněním jiných závazků (zejména s poskytování součinnosti
podle přílohy č. 4) po dobu delší než 30 dnů;

11.3 Za podstatné porušení povinnosti zhotovitelem se považuje :

a) jím zaviněné prodlení s provedením díla uvedeným v čl. ll. odst. l této
smlouvy po dobu delší než 30 dnů;

d) zhotovitel postupuje v rozporu s předmětem smlouvy nebo jeho dalšími právy a
povinnostmi dle čl. III. a nezjedná nápravu ani v dodatečně poskytnuté lhůtě
dle čl. IV odst. 2.

11.4 Odstoupení od této smlouvy je účinné a smlouva zaniká s výjimkou ustanovení, která
mají podle zákona nebo této smlouvy trvat i po ukončení smlouvy, dnem doručení
písemného oznámení o odstoupení druhé smluvní straně.

11.5 Odstoupením od smlouvy či dohodou nejsou dotčena ustanovení týkající se smluvních 
pokut, ochrany důvěrných informací a ustanovení týkající se takových práv a 
povinností, z jejichž povahy vyplývá, že mají trvat í po odstoupení.

11.6 Nejpozději do 30 dnů od ukončení této smlouvy dohodou či odstoupením, provedou 
smluvní strany protokolárně vypořádání plnění provedených k datu, kdy byla smlouva ukončena.

###12. OPRÁVNĚNÉ OSOBY

12.1 Veškerá komunikace mezi smluvními stranami ve věcech této smlouvy bude probíhat
prostřednictvím oprávněných osob.

12.2 Každá ze smluvních stran jmenuje oprávněné osoby. Oprávněné osoby (vedoucí
projektu) jako kontaktní osoby projednávají záležitosti související s plněním, dohlížejí
na provádění plnění dle této smlouvy, zejména předávají a přijímají informace,
podklady, jakož i výsledky plnění, podepisují protokol o předání a převzetí.
Oprávněné osoby (vedoucí projektu), nejsou-li statutárním orgánem či osobami
pověřenými zastupovat objednatele ve věcech této smlouvy, nejsou oprávněny ke
změnám smlouvy a kjejím doplňkům, ani zrušení, ledaže se prokáží plnou mocí
udělenou jim k tomu osobami oprávněnými jednat navenek za příslušnou smluvní
stranu v záležitostech této smlouvy.

12.3 Oprávněné osoby objednatele (vedoucí projektu) jsou: Ing. Jiří Chytil

12.4 Oprávněné osoby zhotovitele (vedoucí projektu) jsou: lng. Jan Goll, jan.gol|@ys.cz.

12.5 Každá ze smluvních stran má právo změnit jí jmenované oprávněné osoby, musí však o každé změně vyrozumět písemně druhou smluvní stranu. Změna oprávněných osobje vůči druhé smluvní straně účinná okamžikem, kdy o ní byla písemně vyrozuměna. 

12.6 Osobami jednajícími ve věcech smluvních za objednatele jsou: Ing. Ivan Seyček,
za zhotovitele: Linda Boráňová, 277 775 520, linda.boranova@ys.cz.

###13. ZVLÁŠTNÍ UJEDNÁNÍ

13.1 Smluvní strany výslovně souhlasí s tím, aby tato smlouva byla vedena v Centrální I
evidenci smluv (CES), vedené hl. m. Prahou, která je veřejně přístupná a která
obsahuje údaje o smluvních stranách, předmětu smlouvy, číselné označení této
smlouvy a datum jejího podpisu. Smluvní strany prohlašují, že výše uvedené
skutečnosti nepovažují za obchodní tajemství ve smyslu § 17 obchodního zákoníku a
udělují svolení k jejich užití a zveřejnění bez stanovení jakýchkoli dalších podmínek.

13.2 Předané dílo, jakož i všechna data, která vznikla při jeho tvorbě, jsou výlučným
vlastnictvím objednatele. Zhotoviteli však zůstává právo uvádět dílo jako svou
referencí.

###14. ZÁVĚREČNÁ UJEDNÁNÍ

14.1 Tato smlouva bude vykládána v souladu a bude se řídit právem České republiky,
včetně obchodního zákoníku a dalších platných právních předpisů. Všechny spory
vznikající ze smlouvy nebo v souvislosti s ní, které se nepodaří odstranit jednáním
mezi stranami, budou rozhodovány s konečnou platností u obecného soudu.

14.2 . Změny a doplňky této smlouvy mohou být provedeny pouze na základě písemného
dodatku potvrzeného oběma smluvními stranami.

14.3 Smlouva je vyhotovena ve čtyřech stejnopisech, z nichž tři obdrží objednatel a jeden
zhotovitel.

14.4 Smlouva nabývá účinnosti dnem podpisu oběmi smluvními stranami.

14.5 Nedílnou součástí jsou přílohy:

č.1 Specifikace předmětu plnění  
č.2 Harmonogram plnění  
č.3 Součinnost objednatele.  

Zhotovitel   
V Praze dne 05.04.2007 

........   
YOUR SYSTEM, spol. s r.o.   
RNDr. Martin Nehasil, jednatel společnosti 

Objednatel  
V Praze dne 29.březen.2007   

....................  
Hlavní město Praha  
Ing.Ivan Seyček, ředitel odboru informatiky
MHMP 

##Příloha č. 1 SMLOUVY o DÍLO
##č.S-LIBO-000547, DIL/40/05/00129l/2007

SPECIFIKACE PŘEDMĚTU PLNĚNÍ

1. Dílem se rozumí materiál zpracovaný formou dokumentu nebo sady dokumentů s dále
definovaným názvem a osnovou.

2. Zhotovitel materiál zpracuje v elektronické podobě ve formátu doc (MS Word 2003) pro připomínkování stranou objednatele. Objednatel připomínkování provede formou revizí.

3. Výsledný materiál předá zhotovitel objednateli ve formátu pdf na CD v počtu 1 ks a v písemné podobě v počtu 1 ks. Zhotovitel si'současně vyhrazuje právo vytvořit kopii díla pro potřeby archivu zhotovitele.

4. Název a osnova materiálu je následující:

    Název:   
Revize bezpečnostní politiky Pražského Centra Kartových Služeb

Osnova:

1. Základní bezpečnostní principy PCKS
2. Identifikace chráněných aktiv
3. Seznam hrozeb včetně kategorizace
4. Seznam požadavků, zásad a pravidel požadovaných pro zajištění bezpečného provozu systému PCKS
5. Specifikace požadavků na systémovou bezpečnostní politiku SKC
6. Specifikace požadavků na systémovou bezpečnostní politiku Kartových aplikaci

##Příloha č. 2 SMLOUVY 0 DÍLO
##č.s-LIBO-000547, DEMO/0510012910007

**Harmonogram plnění a platební podmínky**

Harmonogram plnění:

Zahájení plnění 5.4. 2007  
Předání detailní struktury osnovy 12.4.2007  
Předání draftu dokumentu/kontrolní den 4.5.2007  
Předání připomínek  9.5.2007  
Předání kompletního materiálu 18.5.2007

Zhotovitel a objednatel souhlasí s tím, že detailní harmonogram vytvoření díla může být
upraven v průběhu projektu, zejména s ohledem na plnění jednotlivých úkolů zadaných
-vedením projektu straně objednatele i zhotovitele a dále s ohledem na státní svátky a rozvrh
pracovního kalendáře pro rok 2007, viz Příloha č.3.

**Platební podmínky**

A. Cena za plnění předmětu smlouvy dle Přílohy č. l je stanovena ve výši: 700.000,- Kč
bez DPH

B. Platební kalendář
Cenu zaplatí objednatel zhotoviteli na základě faktury vystavené zhotovitelem po předání a převzetí díla.

|Popis milníku|Termín|% z celkové ceny|částka (Kč)|
|:--:|:--:|:--:|:--:|
|Předání kompletního materiálu | 45| 100%| 700 000,- Kč|
|**Celkem bez DPH** |||**700 000,- Kč**|

Cena je uvedena bez DPH, které bude k ceně připočteno v zákonné výši.


##Příloha č.3 SMLOUVY o DÍLO
##č.8-LIBO-000547, DIL/40/05/001291/2007

**Součinnost objednatele**
Pro řádné provedení díla a jeho částí je nezbytná dobře fungující součinnost ze strany Objednatele, jež spočívá zejm. v následující činnosti objednatele:

1. Po předchozí dohodě mezi objednatelem a zhotovitelem poskytne Objednatel na svůj
náklad veškerou potřebnou součinnost zhotoviteli při zhotovení díla, zejména plynulé předávání potřebných informací. Zejména se jedná o relevantní informace k realizaci díla, vyžádané zhotovitelem, o současných postupech, procesech a organizačních opatřeních objednatele potřebných pro realizaci díla. Objednatel se zavazuje poskytovat zhotoviteli úplné, pravdivé a včasné informace potřebné k řádnému průběhu realizace díla a zavazuje se předávat zhotoviteli potřebné podklady dohodnuté příslušnými orgány řízení realizace díla, a to v dohodnutých termínech. 

2. Další detailní součinnost objednatele bude následně definována v projektovém plánu a v rámci dílčích jednání projektového týmu, která se uskuteční v průběhu realizace dila.

**Článek 1  
Nedodrženi součinnosti**

1. Objednatel i zhotovitel se zavazuji učinit všechny potřebné kroky pro řádný průběh
projektu a neprodleně informovat druhou stranu o vzniklých problémech nebo o
zvýšení rizika některého problému.

2. Pokud Objednatel nesplní úkol zadaný prostřednictvím vedením projektu řádně a včas (tedy ve stanoveném rozsahu, ve stanoveném termínu a v souladu s další specifikací dle zápisu z jednání) může zhotovitel nárokovat - prodloužení termínu plnění navazujícího úkolu o dobu, po kterou nemohl zhotovitel řádně úkol plnit v souvislosti s nesplněním úkolu ze strany objednatele a dále o dobu nezbytně nutnou k tomu, aby mohl zhotovitel řádné pokračovat v plnění úkolu po znovu zkoordinování potřebných činností. Obdobě se postupuje v případě nesplnění úkolu ze strany zhotovitele.

3. Pokud objednatel nejmenuje z řad svých pracovníků dostatečný počet odborníků do
projektového týmu nebo je nebude uvolňovat pro práci projektových týmů tak, aby
projektový tým plnil řádně včas své úlohy ve stanovených termínech, je nutné
neprodleně projednat předpokládané dopady na úrovni vedení projektu a tyto dopady
minimalizovat. Stejný postup bude uplatněn v případě nedostatečného plnění úloh ze
strany pracovníků zhotovitele.

**Článek 2  
Lhůty součinnosti**

1. Zápisy z jednání jednotlivých projektových týmů sepíše vedoucí projektu zhotovitele
obvykle do 48 hodin od ukončení jednání a odešle návrh elektronickou poštou k
odsouhlasení vedoucímu projektu objednatele. Ve výjimečných případech je možno
zpracovat návrh zápisu do třech dnů od konání jednání a to pouze se souhlasem obou
vedoucích projektů.

2. Odpovědný pracovník objednatele zajistí reakci na obdržený návrh Zápisu z jednání
orgánů projektu. Reakce objednatele se v případě Zápisu z jednání předpokládá
obvykle do 48 hodin od obdržení a ve výjimečných případech do třech dnů od
obdržení.

    Objednatel zajistí podmínky pro jednání pracovního týmu v prostorách sídla
objednatele. Vedoucí projektu zhotovitele požádá vedoucího projektu objednatele 0
zajištění prostor k jednání nejméně tři pracovní dny před požadovaným termínem
jednání
