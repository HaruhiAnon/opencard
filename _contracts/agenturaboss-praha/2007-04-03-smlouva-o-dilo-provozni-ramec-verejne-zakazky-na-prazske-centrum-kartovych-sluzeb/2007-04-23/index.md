---
"id":               DIL/40/05/001290/2007
"layout":           uz
"datum účinnosti":  2007-04-23
"použité smluvní typy":
  - smlouva o dílo
"předmět":          Smlouva o dílo provozní rámec Pražského Centra Kartových Služeb
"smluvní strany":
 -   
  "role":     nabyvatel
  "jméno":    "Hlavní město Praha"
  "orgán":    odbor informatiky
  "zástupce": Ing. Ivan Seyček
  "funkce":   ředitel odboru informatiky
 -   
  "jméno":    "Agentura BOSS, s.r.o."
  "zástupce": JUDr. Stanislav Sádovský
  "funkce":   jednatel
  "role":     poskytovatel

"náklady": 

"soubory":
 - 
  "název": "Smlouva o dílo"
  "podepsaná verze": 
  "strojově čitelná verze": index.md
  "upravitelná verze": 
  "náhled": 

"ruší": 
"mění": 
"změněno": DIL/40/05/001290/2007/1
"zrušeno":
---

## Smlouva o dílo

uzavřená podle § 536 zák. č. 513/1991 Sb. (obchodní zákoník) a na základě § 12 odst. zákona č. 137/2006 Sb., o veřejných zakázkách  
č. DIL/40/05/001290/2007  

### I. Smluvní strany
**1.Hlavní město Praha**  
se sídlem Mariánské nám. 2, 110 01 Praha 1  
zastoupené: lng. Ivanem Seyčkem, ředitelem odboru informatiky Magistrátu hl.m. Prahy  
IČ: 00064581, DIČ: CZ00064581  
bankovní spojení: PPF banka, Praha 1, č.ú.: 27-5157998/6000
(dále jen „objednatel“)

a  

**2. Agentura BOSS, s.r.o.**  
se sídlem U Akademie 283/1, 170 00 Praha 7  
jednající: JUDr. Stanislavem Sádovským, jednatelem  
IČ: 61458406, DIČ:CZ61458406,  
bankovní spojení: ČSOB, a.s., č.ú.: 176269185/0300  
(dále jen „zhotovitel“)  

### II. Předmět smlouvy

Předmětem této smlouvy je závazek zhotovitele zpracovat veřejnou zakázku „Provozní rámec Pražského Centra Kartových Služeb“. Bližší specifikace předmětu plnění je uvedena v příloze č. 1, která je nedílnou součástí této smlouvy.

### III. Práva a povinnosti zhotovitele

Zhotovitel se zavazuje:

* a) zpracovat výše uvedené dílo do třiceti (30) dnů ode dne účinnosti této smlouvy dle harmonogramu, uvedeného v příloze č. 2 této smlouvy,

* b) podklady předané pro realizací díla objednatelem použít pouze pro vytvoření díla podle této smlouvy;

* c) v případě, že dílo je zatíženo právem třetí osoby, neprodleně získat chybějící práva k dílu nebo nahradit právně Závadné části díla právně nezávadnými. Pokud zhotovitel nemůže tuto podmínku splnit ve lhůtě objednatelem k tomu poskytnuté, je objednatel oprávněn odstoupit od smlouvy a zhotovitel je
povinen vrátit objednateli již vyplacenou cenu díla ve lhůtě 30 dni;

* d) řídit se při provádění díla pokyny objednatele.

### IV. Práva a povinnosti objednatele

* 1. Objednatel se zavazuje:

* a) poskytovat zhotoviteli ke splnění díla součinnost podle specifikace uvedené v příloze č. 3, případně zajistit její poskytnutí třetími osobami v těchto termínech.

* b) k podkladům předávaným zhotoviteli v rámci poskytování součinnosti dle přílohy č. 3, zatíženým právem třetí osoby, neprodleně získat tato chybějící práva nebo nahradit právně Závadné části právně nezávadnými. V případě, že objednatel tuto podmínku nesplní ani v přiměřeně dohodnuté lhůtě, je zhotovitel oprávněn odstoupit od smlouvy. Zjistí-li objednatel, že zhotovitel postupuje v rozporu s předmětem smlouvy nebo
jeho právy a povinnostmi dle čl. III., je oprávněn vyzvat zhotovitele písemně k odstranění vad a požadovat, aby dílo vytvářel řádně. Jestliže tak zhotovitel neučiní ani v dodatečně poskytnuté lhůtě 15 dnů, může objednatel odstoupit od smlouvy
pro podstatné porušení smluvních povinností ze strany zhotovitele.

### V. Cena a platební podmínky

* 1. Celková cena díla činí bez DPH sedm set tisíc korun českých (Kč 700.000,-).

K této ceně bude připočtena daň z přidané hodnoty v zákonné výši.

Celková cena díla včetně DPH 19% činí osm set třicet tři tisíce korun českých (Kč 833.000,-).

* 2. Cena bude uhrazena na základě daňového dokladu (faktury), vystavené zhotovitelem ve 2 vyhotoveních se splatností 21 dnů od doručení a doloženého protokolem o předání a převzetí, podepsaným osobami jednajícími ve věcech smluvních obou smluvních stran.

* 3. Dnem úhrady je den připsání fakturované částky na účet zhotovitele.

* 4. Objednatel si vyhrazuje právo vrátit zhotoviteli do data splatnosti k opravě či doplnění daňový doklad (fakturu), který nebude vystaven oprávněně či nebude obsahovat náležitosti uvedené v této smlouvě nebo není doložen protokolem o předání a převzetí.
O dobu od vrácení daňového dokladu (faktury) zhotoviteli do vystavení nového daňového dokladu (faktury) se prodlužuje splatnost daňového dokladu (faktury). 

* 5. Datem uskutečnění zdanitelného plnění u díla nebo jeho části (etapy) je datum
protokolu o předání a převzetí. Daňový doklad (faktura) bude zhotovitelem vystaven v souladu s ust. § 28 odst. 1 a 2 zákona č. 235/2004 Sb. o dani z přidané hodnoty, ve znění předpisů pozdějších nejpozději do 15 dnů od data uskutečnění zdanitelného
plnění.

* 6. Cena uvedená v odst. 1 bez DPH je cenou plně pokrývající všechny náklady zhotovitele spojené s poskytovanými plněními dle smlouvy a cenou nejvýše přípustnou. Při změně daňových zákonů bude výše DPH u příslušného plnění upravena tak, aby odpovídala novelizovaným zákonným předpisům.

### VI. Předání a převzetí díla

* 1. Termín předání celého dila je termínem konečným. Místem předání a převzetí díla i je sídlo objednatele uvedené v této smlouvě, pokud se smluvní strany nedohodnou jinak.

* 2. Závazek zhotovitele provést dílo je splněn jeho řádným ukončením, předáním a převzetím objednatelem na základě závěrečného protokolu o předání a převzetí.

### VIII Náhrada škody

* 1. V případě porušení povinností zhotovitele vyplývajících z obsahu této smlouvy, je zhotovitel povinen nahradit objednateli pouze skutečně způsobenou škodu a nikoli též ušlý zisk, a to maximálně do výše ceny příslušného plnění, které zhotovitel ve
prospěch objednatele na základě této smlouvy poskytne, při němž zhotovitel poruší svojí povinnost podle této smlouvy a zároveň tak objednateli způsobí škodu.

* 2. Za použití ustanovení § 384 Obchodního zákoníku se smluvní strany dohodly, že jsou k odvrácení nebo zmírnění hrozící škody povinny učinit veškerá opatření spočívající zejména v povinnosti informovat se navzájem neprodleně o vzniku skutečností, které
zapříčiní nebo mohou zapříčinit škodu, za kterou zhotovitel odpovídá podle této smlouvy. Zhotovitel není povinen nahradit škodu, která vznikla tím, že objednatel tuto povinnost nesplnil, zejména škodu vzniklou do doby splnění povinnosti informovat o
vzniku nebo možnosti vzniku škodné události.

* 3. Zhotovitel a objednatel se dohodli, že se pro účely této smlouvy nebude v případě práva objednatele na náhradu škody aplikovat ustanovení § 381 Obchodního zákoníku.

### IX. Sankční ujednání

* 1. V případě, že zhotovitel nepředá dílo v termínu, rozsahu a kvalitě, uvedených v této smlouvě, uhradí objednateli smluvní pokutu ve výši 0,05% z ceny příslušné části díla bez DPH za každý započatý den prodlení, výše takové smluvní pokuty může činit
maximálně 10 % z ceny příslušné části plnění.

* 2. smluvní pokuty může činit maximálně 10 % z ceny příslušné části plnění.

* 3. Při nedodržení data splatnosti faktur je zhotovitel oprávněn účtovat objednateli úrok z prodlení ve výši 0,05% z dlužné částky za každý den prodlení.

* 4. Zaplacení smluvní pokuty nemá vliv na trvání závazků ze smlouvy vyplývajících, ani na povinnosti nahradit škodu, prokazatelně způsobenou druhé straně.

### X. Ochrana důvěrných skutečností

* 1. Smluvní strany se zavazují, že zabezpečí, s výjimkou obsaženou v čl. XIII. odst. 1 této smlouvy, před nepovolanými osobami takové informace, které tvoří nebo mohou tvořit obchodní tajemství ve smyslu obchodního zákoníku a takové, které spadají pod ochranu zák. č. 148/1998 Sb., o ochraně utajovaných skutečností a o změně některých zákonů, ve znění pozdějších předpisů a zák. č. 101/2000 Sb., o ochraně osobních údajů a o změně některých zákonů, ve znění pozdějších předpisů. Za chráněné
informace se pro účely této smlouvy považují takové informace a skutečnosti, které nejsou všeobecně veřejně známé a které svým zveřejněním mohou způsobit škodlivý následek pro kteroukoliv smluvní stranu, a které některá ze smluvních stran jako
chráněné označila. Chráněné informace mohou být poskytnuty třetím stranám jen s písemným souhlasem dotčené smluvní strany. Dotčená smluvní strana takový souhlas bez zbytečného odkladu vydá, jestliže je to nezbytné pro realizaci této smlouvy nebo
jejích dodatků a třetí strana poskytne dostatečné garance, že nedojde ke zneužití chráněných informací. Za třetí strany podle tohoto ustanovení nejsou považováni určení zaměstnanci smluvních stran oprávnění ke styku s chráněnými informacemi ve vazbě na tuto smlouvu.

* 2. Závazek k ochraně a utajení skutečností zajistí strany vůči svým zaměstnancům, případně i třetím osobám, které se na zhotovení díla budou účastnit. Závazek k ochraně a utajení chráněných informací trvá po celou dobu jejich existence.

* 3. Pokud některá ze smluvních stran prokazatelně poruší některé ustanovení tohoto článku, uhradí druhé smluvní straně pokutu ve výši 500.000,- Kč. Zaplacením smluvní pokuty není dotčeno právo na náhradu škody.

### XI. Předčasné ukončení smlouvy

* 1. Tato smlouva může být předčasně ukončena:

* a) písemnou dohodou smluvních stran;

* b) odstoupením jedné ze smluvních stran od této smlouvy z důvodu
podstatného porušení smlouvy druhou stranou, za podmínek uvedených v následujících odstavcíeh tohoto článku.

* 2. Za podstatné porušení povinností objednatelem se považuje:

* a) je-lí v prodlení s úhradou ceny plnění po dobu delší než 30 dnů;

* b) je-li v prodlení s plněním jiných závazků (zejména s poskytování součinnosti podle přílohy č. 3) po dobu delší než 30 dnů;

* 3. Za podstatné porušení povinností zhotovitelem se považuje :

* a) jím zaviněné prodlení s provedením díla uvedeným v čl. II. odst. 1 této smlouvy po dobu delší než 30 dnů;

* b) zhotovitel postupuje v rozporu s předmětem smlouvy nebo jeho dalšími právy a povinnostmi dle čl. III. a nezjedná nápravu ani v dodatečně poskytnuté lhůtě dle čl. IV odst. 2.

* 4. Odstoupení od této smlouvy je účinné a smlouva zaniká s výjimkou ustanovení, která mají podle zákona nebo této smlouvy trvat i po ukončení smlouvy, dnem doručení písemného oznámení o odstoupení druhé smluvní straně.

* 5. Odstoupenim od smlouvy či dohodou nej sou dotčena ustanovení týkající se smluvních pokut, ochrany důvěmýeh informací a ustanovení týkající se takových práv a povinností, z jejichž povahy vyplývá, že mají trvat i po odstoupení.

* 6. Nejpozději do 30 dnů od ukončení této smlouvy dohodou či odstoupením, provedou smluvní strany protokolárně vypořádání plnění provedených k datu, kdy byla smlouva ukončena.

### XII. Oprávněné osoby

* 1. Veškerá komunikace mezi smluvními stranami ve věcech této smlouvy bude probíhat prostřednictvím oprávněných osob.

* 2. Každá ze smluvních stran jmenuje oprávněné osoby. Oprávněné osoby (vedoucí projektu) jako kontaktní osoby projednávají záležitosti související s plněním, dohlížejí na provádění plnění dle této smlouvy, zejména předávají a přijímají informace,
podklady, jakož i výsledky plnění, podepisují protokol o předání a převzetí. Oprávněné osoby (vedoucí projektu), nejsou-li statutárním orgánem či osobami pověřenými zastupovat objednatele ve věcech této smlouvy, nejsou oprávněny ke změnám smlouvy a k jejím doplňkům, ani zrušení, ledaže se prokáží plnou mocí
udělenou jim k tomu osobami oprávněnými jednat navenek za příslušnou smluvní stranu v záležitostech této smlouvy.

* 3. Oprávněné osoby objednatele (vedoucí projektu) jsou: Ing. Jiří Chytil 
* 4. Oprávněné osoby zhotovitele (vedoucí projektu) jsou: JUDr. Stanislav Sádovský 
* 5. Každá ze smluvních stran má právo změnit ji jmenované oprávněné osoby, musí však o každé změně vyrozumět písemně druhou smluvní stranu. Změna oprávněných osob je vůči druhé smluvní straně účinná okamžikem, kdy o ní byla písemně vyrozuměna. Osobami jednajícími ve věcech smluvních za objednatele jsou: Ing. Ivan Seyček, ředitel odboru informatiky Magistrátu hl.m. Prahy
za zhotovitele: JUDr. Stanislav Sádovský, sadovsky@ka-contracting;
agentura.boss@,yahoo.com

### XIII."Zvláštní ujednání

* 1. Smluvní strany výslovně souhlasí s tím, aby tato smlouva byla vedena v Centrální evidenci smluv (CES), vedené hl. m. Prahou, která je veřejně přístupná a která obsahuje údaje o smluvních stranách, předmětu smlouvy, číselné označení této
smlouvy a datum jejího podpisu. Smluvní strany prohlašují, že výše v uedené skutečnosti nepovažují za obchodní tajemství ve smyslu § 17 obchodního zákoníku a udělují svolení k jejich užití a zveřejnění bez stanovení jakýchkoli dalších podmínek. 

* 2. Předané dílo, jakož i všechna data, která vznikla při jeho tvorbě, jsou výlučným vlastnictvím objednatele. Zhotoviteli však zůstává právo uvádět dílo jako svou referencí.

### XIV. Závěrečná ujednání

* 1. Tato smlouva bude vykládána v souladu a bude se řídit právem České republiky, včetně obchodního zákoníku a dalších platných právních předpisů. Všechny spory vznikající ze smlouvy nebo v souvislosti s ní, které se nepodaří odstranit jednáním mezi stranami, budou rozhodovány s konečnou platností u obecného soudu.

* 2. Změny a doplňky této smlouvy mohou být provedeny pouze na základě písemného dodatku potvrzeného oběma smluvními stranami.

* 3. Smlouva je vyhotovena ve čtyřech stejnopisech, z nichž tři obdrží objednatel a jeden zhotovitel.

* 4. Smlouva nabývá účinnosti dnem podpisu oběmi smluvními stranami.

* 5. Nedílnou součástí jsou přílohy:
č.1 Specifikace předmětu plnění  
č.2 Harmonogram plnění  
č.3 Součinnost objednatele  

* 6. Smluvní strany prohlašují, že si tuto smlouvu přečetly, že s jejím obsahem souhlasí a na důkaz toho k ní připojuji svoje podpisy.  

Zhotovitel  

V Praze dne -3-04-2007-  

Agentura BOSS s.r.o.,  
 
JUDr. Stanislav Sádovský, jednatel  


Objednatel  

V Praze dne 22. března 2007  

Hlavní město Praha  

Ing. Ivan Seyček, ředitel odboru informatiky  

 
## Příloha č. 1 SMLOUVY O DÍLO č. DIL/40/05/001290/2007

SPECIFIKACE PŘEDMĚTU PLNĚNÍ  

* 1. Dílem se rozumí materiál zpracovaný formou dokumentu nebo sady dokumentů s dále definovaným názvem a osnovou.

* 2. Zhotovitel materiál zpracuje v elektronické podobě ve formátu doc (MS Word 2003) pro připomínkování stranou objednatele. Objednatel připomínkování provede formou revizí.

* 3. Výsledný materiál předá zhotovitel objednateli ve formátu pdf na CD v počtu 1 ks a v písemné podobě v počtu 1 ks. Zhotovitel si současně vyhrazuje právo vytvořit kopií díla pro potřeby archivu zhotovitele.

* 4. Název a osnova materiálu je následující:

Název:  

**Provozní rámec Pražského centra Kartových služeb**  

Osnova:  

A. Provozní a smluvní dokumentace  
1.Interní provozní dokumentace  
2.Návrh smluvního rámce držitele karty - fyzické osoby  
3.Povinnosti vyplývající ze Zákona na ochranu osobních údajů č. 101/2000 Sb.  
4.Využívání portálu karty UKP s přístupem k vlastním osobním údajům a údajům spojených s používáním kartových aplikací  
B. Ošetření využívání kartových aplikací  
1.Bezhotovostní úhrada parkování v Zónách placeného stání  
2.Využívání UKP jako prostředku identiñkace v Městské Knihovně  
3.Využívání UKP jako prostředku bezpečně identifikace na Portálu hl. m. Prahy  
C.Vymezení rámce budoucího provozu následujících kartových aplikací  
Využívání UKP pro bezhotovostní úhradu v rámci dopravně-obslužného systému za jízdné, a to v rámci služeb poskytovaných Dopravním podnikem hl.m. Prahy, současně v rámci systému Pražské integrované dopravy.  

1.Využívání UKP pro úhradu služeb poskytovaných městskými částmi hl.m. Prahy  
2.Využívání UKP jako elektronické peněženky  
Využívání UKP jako věrnostní karty s čerpáním finančních i nefinančních plnění držitelem  

## Příloha č. 2 SMLOUVY O DÍLO č. DIL/40/05/001290/2007

**Harmonogram plnění a platební kalendář**  

Harmonogram plnění:  

Zahájení plnění:  v den účinnosti smlouvy  
Detailní struktura obsahu studie:  do 28.3.2007  
Předání draftu dokumentu:  do 5.4.2007  
Předání kompletního materiálu:  do 15.4.2007  

Zhotovitel a objednatel souhlasí s tím, že detailní harmonogram vytvoření díla může být upraven v průběhu projektu, zejména s ohledem na plnění jednotlivých úkolů zadaných vedením projektu straně objednatele i zhotovitele a dále s ohledem na státní svátky a rozvrh pracovního kalendáře pro rok 2007, viz Příloha č.3.  

**Platební kalendář**  

* A. Cena za plnění předmětu Smlouvy dle Přílohy č. 1 je stanovena ve výši Kč 700.000,- bez DPH

* B. Platební kalendář: Cenu zaplatí Objednatel Zhotoviteli na základě faktury vystavené Zhotovitelem.

|**Popis milníku**|**Termín**|**% z celkové ceny**|**částka (Kč)**|
|Předání kompletního materiálu|do 30 dnů ode dne účinnosti smlouvy|100 %|700.000,-|
|**Celkem bez DPH**| | |**700.000,-**|
 
Cena je uvedena bez DPH, které bude k ceně připočteno v zákonné výši.

 
## Příloha č. 3 SMLOUVY O DÍLO č. DIL/40/05/001290/2007

**Součinnost objednatele**  
Pro řádné provedení díla a jeho částí je nezbytná dobře fungující součinnost ze strany objednatele, jež spočívá zejm. v následující činnosti objednatele:

* 1. Po předchozí dohodě mezi objednatelem a zhotovitelem poskytne Objednatel na svůj náklad veškerou potřebnou podporu zhotoviteli při poskytování služeb, zejména plynulé předávání potřebných informací. Zejména se jedná o relevantní informace k
realizaci projektu, vyžádané zhotovitelem, o současných postupech, procesech a organizačních opatřeních objednatele potřebných pro realizaci projektu. Objednatel se zavazuje poskytovat zhotoviteli úplné, pravdivé a včasné informace potřebné k řádnému průběhu projektu a zavazuje se předávat zhotoviteli potřebné podklady dohodnuté příslušnými orgány řízení projektu, a to v dohodnutých termínech.

* 2. Další detailní součinnost objednatele bude následně definována v proj ektovém plánu a v rámci dílčích jednání projektového týmu, která se uskuteční v průběhu realizace
výše uvedeného předmětu plnění.

### Článek 1: Nedodržení součinnosti

* 1. Objednatel i zhotovitel se zavazuji učinit všechny potřebné kroky pro řádný průběh projektu a neprodleně informovat druhou stranu o vzniklých problémech nebo o zvýšení rizika některého problému.

* 2. Pokud Objednatel nesplní úkol zadaný prostřednictvím vedením projektu řádně a včas (tedy ve stanoveném rozsahu, ve stanoveném termínu a v souladu s další specifikací dle zápisu z jednání) může zhotovitel nárokovat prodlužení termínu plnění navazujícího úkolu o dobu, po kterou nemohl zhotovitel řádně úkol plnit v souvislosti s nesplněním úkolu ze strany objednatele a dále o dobu nezbytně nutnou k tomu, aby mohl zhotovitel řádně pokračovat v plnění úkolu po znovu zkoordinování potřebných činností. Obdobě se postupuje v případě nesplnění úkolu ze strany zhotovitele.

* 3. Pokud objednáte] nejmenuje z řad svých pracovníků dostatečný počet odborníků do projektového týmu nebo je nebude uvolňovat pro práci projektových týmů tak, aby projektový tým plnil řádně včas své úlohy ve stanovených termínech, je nutné neprodleně projednat předpokládané dopady na úrovni vedení projektu a tyto dopady
minimalizovat. Stejný postup bude uplatněn v případě nedostatečného plnění úloh ze strany pracovníků zhotovitele.

### Článek 2: Lhůty součinnosti

* 1. Zápisy z jednání jednotlivých projektových týmů sepíše vedoucí projektu zhotovitele obvykle do 48 hodin od ukončení jednání a odešle návrh elektronickou poštou k odsouhlasení vedoucímu projektu objednatele. Ve výjimečných případech je možno
zpracovat návrh zápisu do třech dnů od konání jednání a to pouze se souhlasem obou vedoucích projektů.

* 2. Odpovědný pracovník objednatele zajistí reakci na obdržený návrh Zápisu z jednání orgánů projektu. Reakce objednatele se v případě Zápisu z jednání předpokládá obvykle do 48 hodin od obdržení a ve výjimečných případech do třech dnů od obdržení.

* 3. Objednatel zajistí podmínky pro jednání pracovního týmu v prostorách sídla objednatele. Vedoucí projektu zhotovitele požádá vedoucího projektu objednatele o zajištění prostor k jednání nejméně tři pracovní dny před požadovaným termínem jednání.

## DODATEK Č. 1. ke smlouvě

**č. smlouvy objednatele: č. DIL/40/05/001290/2007**  

jímž se mění Čl. Ill. a příloha č. 2 smlouvy

*Smlouva o dílo, uzavřená mezi:*
**1. Hlavním městem Praha**  
s se sídlem Mariánské nám. 2, 110 01 Praha 1  
IČ: 00064581, DIČ: C200064581  
bankovní spojení: PPF banka, a.s., č. ú. 27-5157998/6000  
zastoupené Ing. Ivanem Seyčkem, ředitelem odboru informatiky   Magistrátu hl.m. Prahy
(dále jen „objednatel“) 

a  

**2. Agentura BOSS, s.r.o.**  
se sídlem U Akademie 283/1, 170 00 Praha 7  
jednající: JUDr. Stanislavem Sádovským, jednatelem  
IČ: 61458406, DIČ:CZ61458406  
bankovní spojení: ČSOB, a.s., č.13.: 176269185/0300  
(dále jen „zhotovitel“)  

*se v souladu s ustanovením čl. XIII. odst. 2 výše uvedené smlouvy mění takto:*

### I.

**V čl. III. s názvem Práva a povinnosti zhotovitele**  
V odst. l písm. a) se text:  

„Zpracovat výše uvedené dílo do 30 dnů od podpisu smlouvy dle harmonogramu, uvedeného v příloze č. 2. této smlouvy“  

se nahrazuje textem:

*„Zpracovat výše uvedené dílo do 90 dnů od podpisu smlouvy dle harmonogramu, uvedeného v příloze č. 2. této smlouvy“*  

### II.

**Příloha č. 2 zní:**  

*„Harmonogram plnění a platební kalendář*  
*Harmonogram plnění:*  

* *Zahájení plnění:  následující pracovní den po podpisu smlouvy*
* *Předání draftu dokumentu: do 60 dnů od podpisu smlouvy*
* *Předání připomínek: Max 7-dní od předání dokumentu*
* *Předání kompletního materiálu: do 5 dnů od předání připomínek*
* *Celková doba zpracování: 90 dnů ode dne podpisu smlouvy*

*Zhotovitel a objednatel souhlasí s tím, že detailní harmonogram vytvoření díla může být upraven v průběhu projektu, zejména s ohledem na plnění jednotlivých úkolů zadaných vedením projektu straně objednatele i zhotovitele a dále s ohledem na státní svátky a rozvrh pracovního kalendáře pro rok 2007, víz Příloha č.3. Adekvátně úpravám harmonogramu budou upravena data milníků platebního kalendáře viz dále.*

*Platební kalendář*

* *A. Cena za plnění předmětu smlouvy dle Přílohy č. 1 je stanovena ve výši: 700 000,-Kč* bez DPH

* *B. Platební kalendář: Cenu zaplatí objednatel zhotoviteli na základě faktury vystavené zhotovitelem po předání a převzetí díla objednatelem.*

|*Popis milníku*|*Termín*|*% z celkové ceny*|*částka (Kč)*|
|*Předání kompletního materiálu*|*Do 90 dnů od podpisu smlouvy*|*100%*|*700 000,-*|
|*Celkem bez DPH*| | |*700 000,-*|
 
*Výše uvedená cena je uvedena bez DPH, které bude k ceně připočteno v zákonné výši.*

### III.

* 1. Ostatní ustanovení smlouvy zůstávají beze změny.

* 2. Dodatek nabývá účinnosti dnem podpisu oběma smluvními stranami.

* 3. Dodatek je sepsán ve čtyřech stejnopisech, z nichž tři obdrží objednatel a jeden zhotovitel.

V Praze dne 23. 04. 2007  

Za hlavní město Prahu  

V Praze dne 23. 04. 2007  

Za Agenturu BOSS, s.r.o.  
