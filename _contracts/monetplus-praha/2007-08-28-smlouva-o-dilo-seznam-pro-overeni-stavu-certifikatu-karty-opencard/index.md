---
"id":               DIL/40/05/001344/2007
"layout":           contract
"datum podpisu":    2007-08-28
"datum účinnosti":  2007-08-28
"použité smluvní typy":
  - smlouva o dílo
"předmět":          Smlouva o dílo seznam pro ověření certifikátu karty opencard
"smluvní strany":
 -   
  "role":     nabyvatel
  "jméno":    "Hlavní město Praha"
  "orgán":    odbor informatiky
  "zástupce": Ing. Václav Kraus
  "funkce":   ředitel odboru informatiky
 -   
  "jméno":    "MONET+, a.s."
  "zástupce": Ing. Břetislav Endrys, Mgr. Jiří Beneš
  "funkce":   předseda představenstva, prokurista společnosti
  "role":     poskytovatel

"náklady": 2783648

"soubory":
 - 
  "název": "Smlouva o dílo"
  "podepsaná verze": contract.pdf
  "strojově čitelná verze": index.md
  "upravitelná verze": 
  "náhled": miniatura.jpg

"ruší": 
"mění":
"změněno": 
"zrušeno":
---

## Smlouva o dílo

**uzavřená podle § 536 a násl. zákona č. 513/1991 Sb. (obchodní zákoník) a na základě zákona ě. 137/2006 Sb., o veřejných zakázkách, ve znění pozdějších předpisů**

**č. zhotovitele 272/07**  

**č. objednatele DIL/40/05/001344/2007**  

### I. Smluvní strany 

**1. Hlavní město Praha**  
se sídlem: Mariánské nám. 2/2, 110 01 Praha 1  
IČ: 00064581  
DIČ: CZ00064581  
Bankovní spojení: PPF banka, a.s.  
Číslo účtu: 27-5157998/6000  
Zastoupené: Ing. Václavem Krausem, ředitelem odboru informatiky Magistrátu hl. m. Prahy  
(dále jen **„objednatel“**)  

a  

**2. Monet+, a.s.**  
se sídlem Za Dvorem 505, 763 14 Zlín - Štípa  
IČ: 26217783  
DIČ: CZ26217783  
Bankovní spojení: KB,  
Číslo účtu: 1547260257/0100  
Zastoupená: Ing. Břetislavem Endrysem, předsedou představenstva a
Mgr. Jiřím Benešem, prokuristou společnosti  
(dále jen **„zhotovitel“**)  

### II. Předmět smlouvy

Předmětem této smlouvy je realizace veřejné zakázky **„Vytvoření systému pro ověření stavu certifikátu karty Opencard pomocí protokolu OCSP**, které se skládá z projektové dokumentace, licence software OCSP a dodávky systémového SW a HW (dále jen „systém
OCSP“).

### III. Specifikace systému OCSP

Systémem OCSP se pro účely této smlouvy rozumí:

* 1. Vypracování projektové dokumentace na kustomizaci systému OC SP a jeho implementaci a zajištění následného ověřovacího provozu po dobu alespoň 1 měsíce.

* 2. Dodávka licence software OCSP a systémového SW a HW specifikovaného v příloze č. 1 této smlouvy.

### IV. Cena, platební podmínky a doba plnění

* 1. Celková cena za zhotovené systému OCSP dle této smlouvy činí **2.339.200,- Kč** bez DPH (slovy: dvamilionytřistatřicetdevěttisícdvěstě korun českých), a to v následujícím členění:

| |Nabídková cena v Kč bez DPH|Vyčíslení DPH v Kč|Cena celkem včetně DPH v Kč|Termín plnění|
|Vypracování projektové dokumentace systému OCSP a provedení ověřovacího provozu|250.000,-|47.500,-|297.500,-|Projektová dokumentace do 15 dnů od podpisu smlouvy. Zahájení ověřovacího provozu do 30 dnů od podpisu smlouvy.|
|Cena za dodávku vybavení (HW a SW) systému OCSP|550.200,-|104.538,-|654.738,-|Do 75 dnů od podpisu smlouvy.|
|Cena za licenci software systému OCSP|1.539.000,-|292.410,-|1.831.410,-|Do 75 dnů od podpisu smlouvy.|
|Cena celkem|2.339.200,-|152.038,-|2.783.648,-| |

* 2. Cena systému OCSP zahrnuje odměnu a veškeré náklady zhotovitele spojené s provedením systému OCSP, včetně licencí operačního a standardního software, hardware a základních licencí aplikačního software v rozsahu, v jakém je zhotovitel povinen tyto dodat a zajistit.

* 3. Cena systému OCSP je stanovena jako cena nejvýše přípustná, kterou zhotovitel může zvýšit pouze dojde-li ke změně zákonné výše DPH, pokud je taková změna přímo aplikovatelná na předmět plnění podle této smlouvy.

* 4. O předání jednotlivých částí systému OCSP sepíše zhotovitel akceptační protokol, který podepíší zástupci obou smluvních stran na základě výstupu akceptačního postupu specifikovaného v čl. X. odst. 2.

* 5. Po akceptaci jednotlivých částí plnění vystaví zhotovitel daňový doklad (fakturu) ve dvou vyhotoveních se Splatností 30 dnů ode dne doručení objednateli. Daňový doklad (faktura) musí mít veškeré náležitosti daňového dokladu (faktury) ve smyslu zákona č.
235/2004 Sb., o dani zpřidané hodnoty, ve znění pozdějších předpisů, a dále musí obsahovat tyto údaje:

* a. číslo této smlouvy;
* b. název veřejné zakázky podle této smlouvy;
* c. rozpis jednotlivých věcných položek zahrnutých do příslušného dílčího plnění a odpovídajících finančních částek.

* 6. Lhůta splatnosti faktur počíná běžet dnem jejich doručení, případně doručením opravené faktury.

* 7. Zhotovitel k daňovému dokladu (faktuře) vždy připojí příslušný akceptačni protokol zpracovaný zhotovitelem a podepsaný oprávněnými zástupci obou smluvních stran viz čl. XI.

* 8. V případě, že daňový doklad (faktura) nebude obsahovat náležitosti uvedené v odst. 5, je Objednatel oprávněn vrátit jej nejpozději do data splatnosti zhotoviteli bez proplacení, pokud zároveň požádá o provedení jim specifikovaných oprav či doplnění.

* 9. Zaplacením faktury - daňového dokladu, resp. jeji části, se rozumí odepsání platby z účtu objednatele ve prospěch účtu zhotovitele.

### V. Práva a povinnosti zhotovitele

* 1. Zhotovitel se zavazuje provést systém OCSP na své náklady s tím, že nese nebezpečí škody na předmětu systému OCSP až do předání jednotlivých fázi systému OCSP objednateli.

* 2. Zhotovitel je oprávněn pověřit zhotovením grafických návrhů, návrhu uživatelského rozhraní a souvisejících činností z předmětu své činnosti oprávněnou osobu (subdodavatele). V případě že zhotovitel pověří provedením části systému OCSP třetí osobu, odpovídá za výsledek těchto činnosti objednateli stejně jako by je provedl sám. Zároveň je v tomto případě povinen získat od této třetí osoby licenci ve stejném rozsahu, jakou se zavazuje poskytnout zhotovitel objednateli k předmětu systému OCSP touto smlouvou.

* 3. Zhotovitel je oprávněn použit pro zhotovení systému OCSP dle této smlouvy subdodavatele jen svýslovným písemným souhlasem objednatele. Jakékoliv schválení subdodavatele nebo subdodávek objednatelem nezbavuje zhotovitele odpovědnosti za plnění této smlouvy.

* 4. Zhotovitel se zavazuje, zajistit pro objednatele právo používat patenty, ochranné známky, licence, průmyslové vzory, know-how, software a práva z duševního vlastnictví nezbytně se vztahující k systému OCSP, které jsou nutné pro provoz a využití díla.

* 5. Zhotovitel je povinen předat objednateli technickou, uživatelskou a prováděcí dokumentaci společně s předáním jednotlivých části systému OCSP.

* 6. Zhotovitel je povinen po celou dobu plnění smlouvy mit uzavřenou pojistnou smlouvu na škody způsobené při výkonu podnikatelské Činnosti a to na minimální pojistné plnění 10
mil. Kč s maximální spoluúčasti zhotovitele ve výši 10 %.

### VI. Práva a povinností objednatele

* 1. Objednatel řádně provedený systém OCSP převezme za podmínek specifikovaných v čl. X. odst. 2. O převzetí a předání jednotlivých částí systému OCSP budou podepsány příslušné protokoly.

* 2. Objednatel je oprávněn kontrolovat provádění systému OCSP. Zjistí-li, že zhotovitel provádí systém OCSP v rozporu se svými povinnostmi, je Objednatel oprávněn písemně upozornit zhotovitele na tuto skutečnost a dožadovat se, aby zhotovitel odstranil vady vzniklé vadným prováděním a systém OCSP prováděl řádným způsobem. Jestliže zhotovitel tak neučiní ani v přiměřené lhůtě mu k tomu poskytnuté,je Objednatel oprávněn uplatnit smluvní sankcí, nebo odstoupit od smlouvy - viz čl.IX. odst. 2. 

### VII. Ochrana důvěrných informací

* 1. Smluvní strany se zavazují, že pro jiné účely, než je plnění předmětu této smlouvy a jednání směřující k plnění povinností a výkonu práv vyplývajících z této smlouvy, třetí osobě nesdělí, nezpřístupní, pro sebe nebo pro jiného nevyužijí obchodní tajemství druhé smluvní strany, o němž se dověděly nebo doví tak, že jim bylo nebo bude svěřeno nebo se jim stalo jinak přístupným v souvislosti s plněním této smlouvy, obchodním či jiným jednáním, které spolu vedly nebo povedou.

* 2. Obchodním tajemstvím se pro účely této smlouvy rozumí veškeré skutečnosti obchodní, výrobní či technické povahy související s činností smluvních stran, zejména veškerá průmyslová práva a know-how, které mají skutečnou nebo alespoň potenciální materiální
či nemateriální hodnotu, nejsou v obchodních kruzích běžně dostupné a mají být podle vůle smluvních stran utajeny.

* 3. Smluvní strany se zavazují, že ke skutečnostem, tvořícim obchodní tajemství, umožní přístup pouze pracovníkům a osobám, které se smluvně zavázaly mlčenlivostí o skutečnostech tvořících obchodní tajemství.

* 4. Smluvní strany jsou povinny zachovávat obchodní tajemství i po skončení tohoto smluvního vztahu po dobu, po kterou trvají skutečnosti obchodní tajemství tvořící.

* 5. Smluvní strany se zavazují, že informace získané od druhé smluvní strany nebo při spolupráci s ní nevyužijí k vlastní výdělečné činnosti a ani neumožní, aby je k výdělečné činnosti využila třetí osoba.

* 6. Pokud se některá ze smluvních stran poruší ustanovení uvedená v tomto článku, má druhá smluvní strana právo k uplatnění jednorázové sankce ve výši 1.500.000,- Kč za každé jedno takové porušení.

* 7. Účastníci smlouvy prohlašují, že je nesporně, že vhledem k tomu, že objednatel je osobou povinnou v souladu se zák. č. 106/ 1999 Sb., o svobodném přístupu k informacím, jsou veškerá jeho práva a povinnosti z této smlouvy omezena ustanoveními tohoto zákona, a
proto plnění povinností dle zak. č. 106/1999 Sb., o svobodném přístupu k informacím, není považováno za porušení ustanovení této smlouvy.

### VIII. Smluvní pokuty

* 1. V případě, že zhotovitel nedodrži termíny plnění uvedené v čl. IV. odst. 1 této smlouvy, je povinen objednateli zaplatit smluvní pokutu ve výši 1 % z celkového objemu finančního plnění za systém OCSP (minimálně však 50 000,- Kč) za každý den prodlení, a to až do
odevzdání předmětné části systému OCSP.

* 2. V případě, že objednatel bez vážných důvodů neuhradí fakturu, a to ani v přiměřené dodatečné lhůtě poskytnuté zhotovitelem, je povinen zhotoviteli zaplatit smluvní pokutu ve výši 0,05% z fakturované částky za každý den prodlení počínaje dnem následujícím po marném uplynutí dodatečné lhůty až do úplného zaplacení.

* 3. Zhotovitel neodpovídá za škodu, která vznikla v důsledku věcně nesprávného nebo jinak chybného zadání, které obdržela od objednatele.

* 4. Zhotovitel není odpovědný za prodlení způsobené prodlením s plněním závazků objednatele.

* 5. Smluvní pokutu je povinna smluvní strana uhradit bez ohledu na to, zda a vjaké výši vznikla druhé straně vtéto souvislosti škoda, která je vymahatelná samostatně vedle Smluvní pokuty, a to v plné výši, tzn. uplatnění smluvní sankce nemá vliv na právo objednatele nebo zhotovitele uplatnit na zhotoviteli náhradu škody v plném rozsahu.

* 6. Termín splatnosti sankcí uvedených v tomto článku je 15. dnů od doručení druhé smluvní straně.

### IX. Předčasné ukončení smlouvy

* 1. Tato smlouva může být předčasně ukončena pouze písemnou dohodou podepsanou oprávněnými zástupci obou smluvních stran nebo odstoupením od smlouvy jednou ze smluvních stran dle tohoto článku.

* 2. Obě smluvní strany jsou od této smlouvy oprávněny odstoupit v případě, že druhá smluvní strana podstatným způsobem poruší svoje smluvní povinnosti. Odstoupení musí být provedeno písemným oznámením adresovaným smluvní straně, která podstatně porušuje smluvní povinnosti, učiněným bez zbytečného odkladu poté, kdy se o tomto
porušení odstupující smluvní strana dověděla.

* 3. Za podstatné porušení smluvní povinnosti se pro účely této smlouvy považuje zejména:

* a) jestliže bude systém OCSP nebo jeho část vykazovat závažné vady nebo právní vady, které zhotovitel nebyl schopen odstranit ani po opakovaném upozornění,

* b) jestliže systém OCSP nebude min. po dobu dvanácti měsíců odpovídat technickým specifikacím výslovně uvedeným v přílohách č. 1 a 2 této smlouvy,

* c) porušování osobnostních autorských práv nebo zákonných ustanovení ze strany zhotovitele,

* d) prodlení s úhradou za poskytnuté dodávky a služby ze strany objednatele delší než šest měsíců.

V případě předčasného ukončení této smlouvy se obě smluvní strany zavazují, že vypořádají své vzájemné závazky do 3 měsíců od ukončení smlouvy.

### X. Splnění provedením systému OCSP

* 1. Zhotovitel splní svou povinnost provést systém OCSP řádným předáním systému OCSP Objednateli v prostorách určených objednatelem na základě úspěšného splnění akceptační postupu Specifikovaného v odst. 2 tohoto článku.

* 2. Akceptační postup je provedení ověřovacích procedur specifikovaných v příloze č. 2 této smlouvy, jejichž účelem je ověřit shodu mezi dodaným řešením a projektovou dokumentací. V případě zjištění neshody u některé z ověřovacích procedur je zhotovitel povinen ve lhůtě S-ti dnů odstranit zjištěné závady a ověřovací proceduru opakovat.

* 3. Zhotovitel je povinen termín provedení ověřovacích procedur oznámit Objednateli písemně minimálně 5 pracovních dnů před takovým termínem a objednatel musí s takovým termínem vyjádřit souhlas písemně.

* 4. Podepsáním akceptačního protokolu o předání a převzetí systému OCSP na základě úspěšného provedení akceptačního postupu a současným předáním zhotovené věci k ní a zaplacením objednatel nabývá vlastnické právo, a na objednatele přechází nebezpečí škody na zhotovené věci.

* 6. Zhotovitel odpovídá za porušení právajiné osoby z průmyslového nebo jiného duševního vlastnictví v důsledku použití předmětu systému OCSP.

### XI. Právní vady systému OCSP

* 1. Systém OCSP má právní vady, jestliže je zatížen právem třetí osoby.

* 2. Systém OCSP má právní vady i v případě, kdy právo třetí osoby vyplývá z průmyslového nebo jiného duševního vlastnictví, které nepožívá právní ochrany podle právního řádu státu, na jehož území má sídlo nebo podniká objednatel, popřípadě zhotovitel, nebo na
jehož území má být systém OCSP užíván.

* 3. Nárok z právních vad nevzniká pouze v případě, jestliže objednatel o právu třetí osoby věděl v době uzavření smlouvy a s tímto omezením vyslovil předem písemný souhlas. Zhotovitel je povinen na vlastní náklady učinit všechna opatření nezbytná k odstranění právní vady systému OCSP. Zhotovitel nese veškeré náklady a hradí veškeré oprávněné nároky třetích osob.

### XII. Vady systému OCSP

* 1. Pokud objednatel zjistí, že systém OCSP má vady či nedodělky, má právo požadovat jejich odstranění. Odstranění těchto nedostatků nese zhotovitel na své náklady, nemá právo požadovat v tomto případě na objednateli náhradu nákladů, spojených s jejich odstraněním. 

* 2. Systém OCSP má vady, jestliže provedení systému OCSP neodpovídá výsledku určenému ve smlouvě a schválenému v akceptačních protokolech.

* 3. Zhotovitel odpovídá za vady, jež má systém OCSP v době jeho předání. Za vady systému OCSP, na něž se vztahuje záruka za jakost, odpovídá zhotovitel v rozsahu této záruky. 

* 4. Zhotovitel odpovídá za vady systému OCSP vzniklé po době uvedené v odstavci 2 tohoto článku, jestliže byly způsobeny prokazatelně porušením jeho povinnosti.

* 5. Zhotovitel je povinen předat systém OCSP v provedení, které je stanoveno v této smlouvě.

* 6. Zhotovitel se své odpovědnosti zprostí, prokáže-li, že vada má původ nebo vznikla v důsledku poskytnutí nesprávných informací objednatelem nebo neoprávněným zásahem objednatele popřípadě třetí osobou do softwaru, hardwaru či systémového prostředí. Na
případnou nevhodnost pokynů je zhotovitel povinen objednatele upozornit. Objednatel se zavazuje poskytnout zhotoviteli při zjišťování původu vady potřebnou součinnost.

* 7. Nezprostí-li se zhotovitel odpovědnosti, odstraní zjištěnou vadu na své náklady.

### XIII. Záruka za jakost

* 1. Zhotovitel ručí za jakost díla. Tím se pro účely této smlouvy rozumí závazek zhotovitele, že systém OCSP bude po celou záruční dobu způsobilý pro použití ke smluvenému účelu, jinak k obvyklému účelu, a že si zachová smluvené, jinak obvyklé vlastnosti.

* 2. Záruční doba počíná běžet dnem následujícím po akceptaci a předání díla. Záruční doba však neběží po dobu, po kterou objednatel nemůželužívat systém OCSP pro jeho vady, za které odpovídá zhotovitel.

* 3. Zhotovitel poskytuje na systém OCSP záruku 24 kalendářních měsíců. Po tuto dobu bude zhotovitel vykonávat pro objednatele bezplatný záruční servis. 

* 4. Pokud zhotovitel nedodá objednateli záruční list, vyplývá převzetí závazku ze zámky z této smlouvy nebo zjiného prohlášení zhotovitele.

* 5. Povinnosti zhotovitele vyplývající z předchozích ustanovení o záruce se nevztahují na provedení údržby, opravy nebo výměnu způsobenou výhradně:

* a) v pñpadě živelních pohrom, jako např. požár způsobený úderem blesku, povodeň atd.,
* b) opravou provedenou jinou osobou než osobou určenou prodávajícím,
* c) násilným poškozením,
* d) nekvalifikovaným zásahem objednatele.

* 6. V případě poruchy předmětu smlouvy je zhotovitel povinen v záruční době vykonat servisní zásah, a to bezplatně u závad, které jsou kryty zárukou. Závadu je objednatel oprávněn nahlásit faxem, telefonem nebo písemně. Závada se považuje za nahlášenou v
okamžiku, kdy zhotovitel výslovně potvrdí přijetí jejího oznámení. V případě, že zhotovitel do 5-ti dnů přijetí nepotvrdí, má se za to, že nahlášení přijal.

* 7. Kontakty pro nahlášení závady jsou následující:

* telefonní číslo: +420 S77 110 411
* faxové číslo: +420 577 110 557
* e-mailová adresa: support@cryptoplus.cz

* 8. Zhotovitel umožní objednateli využívat telefonní konzultační linku v pracovní dny od 8:00 do 17:00 hodin na telefonním čísle +420 577 110 411 v rozsahu určeném touto smlouvu.

* 9. Zhotovitel ručí po dobu platnosti této smlouvy za to, že média, na kterých byl dodán software, který je součástí systému OCSP nebudou při běžném používání vykazovat materiálové a výrobní vady. Pokud k takovéto vadě dojde, zhotovitel neprodleně nahradí vadná média bezvadnými.

* 10. Pokud se během instalace nebo provozem zjistí, že software nebo hardware dodaný zhotovitelem nesplňuje technické předpoklady prezentované zhotovitelem při předvedení software nebo hardware a deklarované v technické dokumentaci, potom objednatel písemně vyzve zhotovitele, aby do 7 dnů od doručení této výzvy tyto závady odstranil. Jestliže tak zhotovitel v této lhůtě neučiní, je objednatel Oprávněn od této smlouvy odstoupit.

### XIV. Nároky z právních a jiných vad díla

* 1 Pokud zhotovitel předá systém OCSP s právními nebo jinými vadami platí, že porušil smlouvu.

* 2. V takovém případě může objednatel:

* a) požadovat odstranění vad předáním náhradního systému OCSP za systém OCSP vadný a požadovat odstranění právních vad,

* b) požadovat odstranění vad opravou systému OCSP, jestliže vady jsou opravitelně, nebo

* c) požadovat přiměřenou slevu z ceny za systém OCSP.

* 3. Neodstraní-li zhotovitel vady systému OCSP v přiměřené dodatečné lhůtě nebo oznámí-li před jejím uplynutím, že vady neodstraní, může objednatel odstoupit od smlouvy nebo požadovat přiměřenou slevu z ceny za systém OCSP.

* 4. Nárok na slevu z ceny za systém OCSP odpovídá systému OCSP mezi hodnotou, kterou by měl systém OCSP bez vad, a hodnotou, kterou měl systém OCSP provedený s vadami, přičemž pro určení hodnot je rozhodující doba, v níž se mělo uskutečnit řádné plnění.

* 5. Do doby odstranění vad není objednatel povinen platit část ceny za systém OCSP, která by odpovídala jeho nároku na slevu, jestliže by vady nebyly-odstraněny.

* 6. Nároky z vad systému OCSP se nedotýkají nároku na náhradu škody nebo na smluvní pokutu.

### XV. Další ujednání

* 1. Veškerá korespondence a dokumenty budou v rámci plnění předmětu smlouvy předávány osobně, faxem, nebo poštou doporučenou zásilkou. Písemnosti odeslané faxem musí být následně v nejbližší pracovní den odeslány doporučenou poštou. Písemnosti zaslané e-mailem budou považovány za doručené, jen pokud adresát výslovně potvrdí jejich přijetí rovněž e-mailem. Automatické potvrzení o doručení/přečtení zprávy zasílané bez zásahu uživatele příslušným počítačovým programem se za potvrzení přijetí zprávy nepokládá. V případě ohlašování vad, se za řádně nahlášenou vadu považuje rovněž vada, která byla nahlášena telefonicky na kontaktních číslech dodavatele uvedených v čl. XIII. odst. 7.

* 2. Korespondence odeslaná doporučenou zásilkou se doručuje na adresu účastníka uvedenou v této smlouvě. Pokud v průběhu plnění této smlouvy dojde ke změně adresy některého z účastníků, je povinen tento účastník změnu do 10 dnů písemně oznámit. Nebyl-li adresát
na uvedené adrese zastižen, písemnost se prostřednictvím poštovního doručovatele uloží na poště. Nevyzvedne-li si účastník zásilku do deseti kalendářních dnů od uložení, považuje se poslední den této lhůty za den doručení, i když se účastník o doručení nedozvěděl.

* 3. Veškeré smluvní pokuty dle této smlouvy jsou splatné do 10 dnů od doručení písemné výzvy k jejímu uhrazení smluvní straně, která odpovídající smluvní povinnost porušila, a budou uhrazeny bezhotovostním převodem na bankovní účet oprávněné smluvní strany
uvedený v záhlaví této smlouvy. Nárok na uhrazení smluvní pokuty se nedotýká nároku na náhradu škody způsobené porušením povinností a tato náhrada škody se hradí v plné výši bez ohledu na výši smluvní pokuty.

* 4. Každá ze stran této smlouvy odpovídá druhé straně za škodu vzniklou porušením povinností vyplývajících z této smlouvy, nebo zaviněným porušením právních předpisů. Odpovědnosti se strana zprostí, jestliže byla škoda způsobená objektivně neodvratitelnou
událostí, které nemohlo být zabráněno ani při vynaložení veškerého úsilí, které lze požadovat za daných podmínek konkrétního případu (vyšší moc).

### XVI. Ochrana osobních údajů

Zhotovitel je povinen nakládat se všemi daty poskytnutými objednatelem ke zpracování jako s informacemi důvěrnými. Budou-li data poskytnutá objednatelem podléhat režimu zvláštní ochrany podle zákona č. 101/2000 Sb., o ochraně osobních údajů a o změně některých
zákonů, jsou obě smluvní strany povinny zabezpečit splnění všech ohlašovacich povinností, které citovaný zákon vyžaduje, a obstarat předepsaná povolení. Bude-li nezbytné pro plnění této smlouvy splnit ohlašovací povinnosti dle cit. zákona, realizace předmětu plnění se
pozastavuje na dobu do řádného splnění takových povinností a obě smluvní strany se zavazují vyvinout veškerou součinnost ke splnění těchto ohlašovacíeh povinností. Zhotovitel se zavazuje, že pokud se v souvislosti s realizací předmětu této smlouvy při plnění svých
povinností setkají jeho pověření pracovníci s osobními údaji ve smyslu zákona č. 101/2000 Sb., o ochraně osobních údajů a o změně některých zákonů, učiní veškerá opatření, kromě zachování povinnosti mlčenlivosti dle tohoto odstavce, aby nedošlo k neoprávněnému nebo
nahodilému přístupu k těmto údajům, k jejich změně, zničení či ztrátě, neoprávněným přenosům, k jejich jinému neoprávněnému zpracování, jakož i k jejich jinému zneužití. Zhotovitel nese plnou odpovědnost za případné porušení této povinnosti.
 
### XVII. Závěrečná ustanovení

* 1. Právní vztahy vzniklé z této smlouvy nebo s touto smlouvou související, pokud z této smlouvy nevyplývá něco jiného, se řídí zejména ustanoveními obchodního zákoníku a dalšími právními předpisy k předmětu smlouvy se vztahujícími. V případě, že by se stalo
některé ustanovení smlouvy neplatným, zůstávají ostatní ustanovení i nadále v platnosti, ledaže právní předpis stanoví jinak. Práva a povinnosti smluvních stran z této smlouvy přecházejí na j ej ich právní nástupce.

* 2. Tuto smlouvu lze měnit, doplňovat nebo rušit pouze písemně, a to číslovanými dodatky podepsanými oběma smluvními stranami.

* 3. Smluvní strany se dohodly, že žádná z nich není oprávněna postoupit svá práva a povinnosti, vyplývající z této smlouvy bez předchozího písemného souhlasu druhé smluvní strany.

* 4. Zhotovitel se zavazuje zachovávat v tajnosti všechny informace důvěmého rázu spojené s objednaným dílem, jakož neposkytnout i dílčí části objednaného systému OCSP jiným osobám, než objednateli.

* 5. Smluvní strany se zároveň zavazují, že všechny informace, které jim byly svěřeny druhou smluvní stranou, nezpřístupní třetím osobám pro jiné účely, než pro plnění závazků stanovených touto smlouvou.

* 6. Smluvní strany výslovně souhlasí s tím, aby tato smlouva, včetně všech příloh byla uvedena v Centrální evidenci smluv (CES), která je veřejně přístupná a která obsahuje údaje o číselném označení smlouvy a data jejího podpisu, údaje o smluvních stranách a
předmětu smlouvy. Smluvní strany prohlašují, že výše uvedené skutečnosti nepovažují za obchodní tajemství ve smyslu § 17 obchodního zákoníku a udělují svolení k jejich užití a zveřejnění bez stanovení jakýchkoli dalších podmínek.

* 7. Tato smlouva je vyhotovena vpěti stejnopisech, z nichž každý stejnopis má platnost originálu. zhotovitel obdrží 1 a objednatel 4 stejnopisy.

* 8. Nedílnou součástí smlouvy jsou tyto přílohy:

* Příloha 1 - Specifikace systému OCSP včetně software, systémového SW & HW

* Příloha 2 - Specifikace akceptačního postupu
* Příloha 3 - Detailní časový harmonogram a požadavky na součinnost
* Příloha 4 - Licenční ujednání

* 9. Smlouva nabývá platnosti a účinnosti dnem podpisu smluvními stranami.

V Praze dne 8. srpna 2007  

Za hlavní město Prahu  

Ve Zlíně dne 28. 8. 2007  

Za Monet+ a.s.  
Ing. Břetislav Endrys  
Předseda představenstva  

Za Monet+ a.s.  
Mgr. Jiří Beneš  
Prokurista  
 
## Příloha 1 smlouvy č. DIMM/05100134412007

### Specifikace systému OCSP včetně software, systémového SW 8. HW

Na internetový portál hlavního města Prahy a na informační web server opencard bude přistupováno prostřednictvím device certifikátu uloženého na čipové kartě. Přístup bude realizován prostřednictvím oboustranně šifrovaněho protokolu HTTPS.  

Tento postupu vyžaduje ověření platnosti klientského certifikátu karty „Opencard“ (certifikát C509).  

Platnost certifikátu (kromě standardních kryptografických a ověřovacích operací) bude ověřena on-line způsobem vůči serveru OCSP.

Web server se po kryptografickém ověření klientského certifikátu dotáže standardním protokolem serveru OCSP, zda je certifikát platný. OCSP server bude platnost certifikátu posuzovat na základě databázi (blacklistu) systému SKC.  

Ověření platnosti certifikátu (karty) bude probíhat s využitím standardního protokolu OCSP (Online Certificate Status Protocol, OCSP je definovaného v RFC 2560).  

OCSP je poměrně jednoduchý request- response protokol nabízející mechanismus pro on-line přenos informace o zneplatnění certifikátů (revocation status information) od důvěryhodné autority označované jako HSM respondér

Východiska:  

* 1. HSM respondér si vygeneruje pár klíčů a žádost o certifikát pro podepisování odpovědí OCSP serveru.

* 2. Root CA vystaví certifikát pro HSM respondér dle specifického profilu (nastaví ExtkeyUsage - id-kp-OCSPSigning, aby bylo možno vystavovat standardní ocsp odpovědi).

* 3. www portál bude mít k dispozici kořenovy certifikát CA a tím umožní verifikovat jak klientské certifikáty C509, tak také odpovědi HSM respondéru.

* 4. Klient (držitel certifikátu C509) bude mít možnost vhodným kanálem nahlásit Card Management Systemu (CMS) ztrátu karty nebo možnou zneužitelnost karty a CMS zajistí její umístění na BlackList

Stručný popis funkčnosti:  

* 1. Klient se přihlásí k www portálu s využitím čipové karty, kdy probíhá vzájemná autentizace

* 2. Server ověří klientský certifikát s využitím root certifikátu

* 3. Server se s využitím protokolu ocsp/http dotáže HSM respondéru na stav karty

* 4. OCSP server dotaz na stav přenese na BlackList držený v DB Card Management

* 5. Získanou odpověď zapouzdří do odpovědi serveru a nechá si ji podepsat HSM respondérem.

* 6. Takto zkompletovanou odpověď vrátí - prostřednictvím standardního OCSP protokolu www portálu

V rámci implementace budou dodány následujících licence:

* Licence OCSP serveru (1ks)
* Licence HSM respondéru (1ks)

* 1. HSM respondér a OCSP budou dva fyzicky odděleně stroje. OCSP server bude umístěn v demilitarizované zóně provozovatele, HSM respondér bude uvnitř chráněného prostředí.

* 2. Uvedená implementace není určena pro režim HA s garantovanou dostupností 24/7. Uvedený systém bude dodán včetně potřebné uživatelské a administrátorské dokumentace. Součástí dodávky je také implementace systému a testování kompatibility s portálem hlavního
města Prahy (www.praha.eu) a testování kompatibility se serverem www.opencard.cz.

Navržená technologie, s ohledem na kapacitní možnosti hardware, umožňuje připojení více internetových portálů pro ověření platnosti certifikátů.

**Implementace OCSP bude provedena na následujícím hardware:**  

**OCSP server:**  
* **HP ProLiant DL360G5**
* Procesor: Dual- core Intel Xeon 5120 (1,86GHz)
* Memory: 1GB (2x 512MB) PC2- 5300 DDR2 667 SDRAM
* Network Cotroler: Embedded NC7782 Dual Port 10/100/1000T Gigabit network adapter 
* Storage Controler: SMART ARRAY E200i (RAID 0,1)
* Remote Management: Integrated Ligts-Out (iLO) Standard Management (embedded)
* Power Supply One 460W (redundant power supply) 16OGB 15.000rpm, U320 Universal I-Iot Plug Drive 2,5“ - **2ks** 
* HP DVD+R1RW 8x Slim Provedení - do racku
* **Použitý systémový software:**
* Linux RH Enterprise 4

**HSM respondér server:**
* **HP ProLiant ML310G4**

- Procesor: Dual - core Intel Xeon 3040 (1,86GHz 2MB L2)
- Memory: 1GB (2x 512MB) Advanced ECC PC2- 5300 DDR2
- Network Cotroler: Embedded NC320i PCI Express 10/100/1000T Gigabit network adapter
- Storage Controler: Integrated four SATA controller with SATA RAID 0,1 2TB maximum (hot plug SATA)
- 160 GB SATA 1,5Gb 7.200rpm, Hard Drive - 2ks
- HP DVD+RfRW 16x HSM modul SafeNet Gold CSA 8000 PL450 Epson LQ300
LCD monitor 17”, klávesnice, myš
* **Použitý systémový software:**
- Linux RH Enterprise 4

## Příloha 2 smlouvy č. DILI40/05/001344l2007

**Specifikace akceptačního postupu**

Předání a převzetí díla proběhne prostřednictvím akceptační procedury, která zahrnuje porovnání skutečných vlastností díla se Specifikací díla uvedené v příloze č. 1 této smlouvy.  

Akceptační procedura díla dle specifikace uvedené v příloze č. 1 bude zahrnovat akceptační testy, které budou probíhat na základě specifikace akceptačních testů obsahující popis testů, testovací data, příslušné testovací prostředí, pořadí provádění testů a akceptační kritéria.  

Nedohodnou-li se smluvní strany jinak, vypracuje specifikaci akceptačních testů zhotovitel, přičemž před zahájením testů musí být tato specifikace písemně schválena oběma smluvními stranami.  

Zhotovitel bude písemně informovat objednatele nejméně sedm (7) dní předem o termínu zahájení akceptačních testů. Akceptační testy proběhnou v místě provedeni díla, Objednatel zajistí podmínky pro jejich provedení. zhotovitel je povinen dokončit akceptační testy do
deseti (10) pracovních dnů od jejich zahájení.  

Požadavky na součinnost objednatele pro přípravu a realizaci akceptačních testů jsou uvedeny v příloze č. 3 této smlouvy.  

Objednatel do třiceti (30) pracovních dnů od ukončení akceptačních testů díla nebo jeho části (nedohodnou-li se smluvní strany písemně jinak) vyhodnotí, zda dodané dílo nebo jeho část dle přílohy č.1 této smlouvy splňuje akceptační kritéria.  

Nedoručí-li Objednatel zhotoviteli do pěti (5) pracovních dnů od vyhodnocení akceptačního řízení (tj. do 35 dnů od ukončení akceptačních testů) písemnou zprávu, má se za to, že dílo nebo jeho část bylo objednatelem akceptováno.  

Jestliže dílo nesplňuje stanovená akceptační kritéria kteréhokoliv akceptačniho testu, je Objednatel povinen ve lhůtě do 35 dnů po skončení akceptačních testů doručit zhotoviteli písemnou zprávu, ve které uvede a popíše veškeré zjištěné nedostatky. Zhotovitel napraví tyto nedostatky a příslušné akceptační testy budou provedeny znovu. Tento proces testování a následných oprav se bude opakovat, dokud zhotovitel nesplní veškerá akceptační kritéria pro příslušný akceptační test.  

Při úspěšné akceptaci díla nebo kterékoliv jeho části v souladu s touto přílohou je Objednatel povinen podepsat potvrzení o akceptaci díla nebo dané části (akceptační protokol).

## Příloha 3 smlouvy č. DIL/40/05/00134412007

**Detailní časový harmonogram a požadavků na součinnost**

Plnění předmětu smlouvy provede zhotovitel v následujícím časovém harmonogramu:

|Položka|Doba realizace|
|Podpis smlouvy|T1|
|Vypracování projektové dokumentace a ověření navržené technologie|T1+15 dnů|
|Zahájení ověřovacího provozu|T1+30 dnů|
|Dodávka licence sotware, systémového SW a HW|T1+70 dnů|
|Implementace systému OCSP do prostředí SKC a ověřovací testy funkčnosti systému|T1+75 dnů|
|Akcepctace díla Objednatelem|T2|
|Poskytnutí podpory a údržby po dobu 2 let|T2+po dobu 2 let|

Pro plnění předmětu díla se objednatel zavazuje poskytnout následující součinnost:  
 
* a) Předání informací pro napojení na databázi BlackList a definice komunikačního rozhranní a poskytnutí testovacího rozhraní za účelem ověření komunikace.

* b) Organizace, testů pro ověření. kompatibility navrženého řešení s provozovatelem portálu hlavního města Prahy (www.praha.eu) a informačního serveru karty opencard (www.opencard.cz) nejpozději do 10 dnů od podpisu smlouvy. Zhotovitel se zavazuje poskytnout objednateli informace, testovací prostředí OC SP serveru a HSM respondéru, certifikáty a další pro provedení těchto testů.

* c) Organizace funkčních testů vůči provozovateli portálu hlavního města Prahy (www.praha.eu) a informačního serveru karty opencard (www.opencard.cz) nejpozději do 2 dnů od dodávky licence OCSP a systémového SW a HW.

* d) Zajištění funkčních testů vůči databázi BlackList SKC nejpozději do 2 dnů od dodávky licence OCSP a systémového SW a HW.

* e) Zajištění prostor pro provedení implementace řešení v prostorách objednatele, zejména: místo v RACKu pro uložení dvou serverů, elektrický přívod, síťová infrastruktura, LAN, zabezpečení komunikace, řízení přístupu.

V případě, že objednatel nezajistí výše uvedenou součinnost v řádných termínech, zhotovitel není povinen dodržet uvedené termíny plnění.

## Příloha č. 4 smlouvy č. DILI40/05/001344/2007

**Licenční ujednání**  

#### I. Úvodní ustanovení, postavení smluvních stran

* 1. Zhotovitel tímto licenčním ujednáním poskytuje objednateli oprávnění k výkonu práva užít software (dále též „licenci“) včetně implementace následujícího software:

* a. HSM respondér
* b. OCSP server

(dále jen systém OCSP) a relevantních technologií, jejichž podrobná specifikace je součástí ujednání, a to za odměnu (dále též „cenu“) stanovenou ve smlouvě o dílo Č. DIL/40/05/001344/2007, jejíž nedílnou přílohou je toto Licenční ujednání a podmínek
dále v tomto ujednání stanovených.

* 2. Objednatel se touto smlouvou zavazuje vyvinout stanovenou součinnost k převzetí licence software.

* 3. Zhotovitel prohlašuje, že je v souladu s právním řádem ČR, případně dalšími dotčenými právními řády oprávněn poskytnout objednateli právo užít software (licenci) v rozsahu potřebném pro řádné plnění předmětu smlouvy.

* 4. Zhotovitel zaručuje, že software nemá právní vady, zejména není zatížen autorskými právy nebo jinými právy třetích osob z průmyslového nebo jiného duševního vlastnictví, které by omezovaly právo nabyvatele software či systému OCSP užít v souladu s tímto
ujednáním.

* 5. Licence se poskytuje na dobu neurčitou.

* 6. Podrobné podmínky poskytnutí licence jsou uvedeny v čl. **II.** tohoto licenčního ujednání.

#### II. Specifikace poskytnuté licence

* 1. Zhotovitel se zavazuje poskytnout objednateli podle ustanovení § 46 a násl. zákona č. 121/2000 Sb. autorského zákona oprávnění k výkonu práva užít software v licenci typu „přenositelná,  technologicky omezená“ (dále licenci).

* 2. Cena za poskytnutí této licence je zahrnuta v ceně systému OCSP.

* 3. Cena za poskytnutí licence k software zahrnuje i cenu za provedení implementace a ověřovacích testů, dodávku příslušných nosičů a dokumentace, cenu za dopravu a balení.

* 4. Licence software je poskytnuta pro připojení serverů, které jsou využívány v souvislosti s kartou opencard:

* a. Portál hlavního města Prahy (www.praha.eu)

* b. Webový server www.opencard.cz.

* c. nebo dalších serverů, jejichž vlastníkem nebo provozovatelem je hlavní město Praha, nebo které umožňují autentizaci kartou Opencard.

#### III. Práva a povinnosti smluvních stran

* 1. Zhotovitel se zavazuje dodat software objednateli na vhodném nosiči dat. Dodávku software potvrdí objednatel podpisem předávacího protokolu. Součástí dodávky software je rovněž dodávka dokumentace k software. (dále jen „dokumentace“)

* 2. Software a dokumentaci dodá zhotovitel objednateli'v aktuální verzi v době jejich dodání.

* 3. Zhotovitel se zavazuje pružně reagovat na legislativní změny v České republice a obecně; závazné normy a předpisy a dodat úpravu software v termínu, který neohrozí provoz
systému OCSP.

* 4. Zhotovitel se zavazuje na vlastní náklady získat veškeré potřebné dovozní a vývozní licence pro jednotlivé části software, pokud jsou taková povolení vyžadována.

#### IV. Prohlášení a odpovědnost zhotovitele

* 1. Zhotovitel výslovně prohlašuje, že je oprávněn poskytnout nabyvateli licence právo užít poskytnutý software k účelům stanoveným ve smlouvě.

* 2. Zhotovitel odpovídá za právní a finanční ošetření případných práv třetích osob k software, a to takovým způsobem, aby mohlo být software objednatelem bez dalšího užíváno k účelu dle smlouvy. Předchozí věta se vztahuje zejména na práva třetích osob vyplývající z autorského zákona a na práva třetích osob v případě, že software bude obsahovat označení či motiv, které je chráněno jako ochranná známka ve smyslu zákona o ochranných známkách.

* 3. Zhotovitel odpovídá za to, že užití software objednatelem k účelu dle této smlouvy neodporuje právu třetí osoby na ochranu osobnosti. Zhotovitel dále prohlašuje, že získal případná oprávnění od příslušných nositelů práv k zapracování jejich děl do software.

* 4. Zhotovitel odpovídá za to, že užití software nebude v rozporu s obecně závaznými právními předpisy.

* 5. Zhotovitel výslovně prohlašuje, že užitím software dle této smlouvy nedojde k zásahu do práv třetích osob. V případě, že k zásahu do práv třetích osob dojde, zavazuje se zhotovitel, že nahradí škodu, která objednateli vznikne v souvislosti s nároky třetích stran z důvodu porušení jejich chráněných práv.

#### V. Předání a převzetí software

* 1. Zhotovitel je povinen software předat objednateli ve lhůtě nejdéle do 75 kalendářních dnů od uzavření smlouvy č. DIL/40/05/001344/2007. Spolu se softwarem je zhotovitel
povinen předat objednateli veškeré související podklady umožňující řádné užití software jako např. písemnou technickou dokumentaci apod.

* 2. Předání a převzetí systému OCSP proběhne prostřednictvím akceptační procedury, která zahrnuje porovnání skutečných vlastností systému OCSP se specifikací systému OCSP uvedené v příloze č. 1. této smlouvy.

* 3. Zhotovitel bude písemně informovat objednatele nejméně sedm (7) dní předem o terminu zahájení akceptačních testů. Akceptační testy proběhnou v místě provedení díla, objednatel zajistí podmínky pro jejich provedení. Zhotovitel je povinen dokončit akceptační testy do deseti (10) pracovních dnů od jejich zahájení.

* 4. Objednatel do třiceti (30) pracovních dnů od ukončení akceptaěních testů systému OCSP nebo jeho části (nedohodnou-li se smluvní strany písemně jinak) vyhodnotí, zda dodaný system OCSP nebo jeho část dle přílohy č.1 této smlouvy, splňuje akceptační
kritéria. Nedoručí-li zhotovitel objednateli do pěti (5) pracovních dnů od vyhodnocení akceptačního řízení (tj. do 35 dnů od ukončení akceptačních testů) písemnou zprávu, má se za to, že systém OCSP nebo jeho část bylo objednatelem akceptováno.

* 5. Při úspěšné akceptaci systému OCSP nebo kterékoliv jeho části v souladu s tímto článkem je objednátel povinen podepsat potvrzení o akceptaci systému OCSP nebo dané části (akceptační protokol).

#### VI. Závěrečná ustanovení

* 1. Objednatel je oprávněn požadovat od zhotovitele předložení dokumentů osvědčujících plnění jeho závazků dle tohoto ujednání.

* 2. Právní vztahy vyplývající z tohoto ujednání se Hdí zejména zákonem č. 121/2000 Sb., o právu autorském, o právech souvisejících s právem autorským a o změně některých zákonů (autorský zákon), ve znění pozdějších předpisů.

 

 



 



 

 


 

 

