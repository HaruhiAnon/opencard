||DOHODA O SPOLEČNÉM POSTUPU|
| ------------- | -----|
|Strany|**eMoneyServices s.r.o.**, se sídlem Kubánské náměstí 1391/11, Vršovice,100 00 Praha 10, IČO: 24187933, zapsaná v obchodním rejstříku vedeném Městským soudem v Praze, oddíl C, vložka 186877 ("EMS") a **Operátor OPENCARD, a.s.**, se sídlem Opletalova 929/22, Nové Město, 110 00 Praha 1, IČO: 02795281, zapsaná v obchodním rejstříku vedeném Městským soudem v Praze, oddíl B, vložka 19676 ("OOC") a **Hlavní město Praha**, se sídlem Mariánské náměstí 2/2, Staré Město, 110 00 Praha 1, IČO: 000 64 581 ("HMP")
|Výchozí pozice|Mezi EMS a HMP byla dne 29. ledna 2014 uzavřena Dohoda o společném postupu. Mezi EMS a OOC byla dne 22. dubna 2014 uzavřena Dohoda o porozumění ohledně postupu v rámci transformace Opencard ("Dohoda o porozumění" a "OC"). Tato Dohoda o společném postupu ("Dohoda") zahrnuje také HMP a navazuje na Dohodu o porozumění a doplňuje ji.
|Cíl Dohody|Tato Dohoda postihuje způsob přístupu k řešení klíčových oblastí nutných pro realizaci legislativně, ekonomicky a procesně transparentních řešení situace ohledně OC. Cílem této Dohody je zachytit dosaženou shodu ohledně postupu vedoucího k řešení situace ohledně OC, kteréžto řešení: • zabrání negativnímu vlivu na stávající i budoucí držitele OC; • dosáhne pokud možno smírného řešení sporných práv a povinností HMP a EMS; • je ekonomicky výhodné pro HMP a OOC.
|Definice|**"Tvrzené nároky EMS za používání SW HMP"** znamená tvrzené nároky EMS a rozporované ze strany HMP v souvislosti s, ze strany HMP rozporovaným, překročením parametrů programového vybavení SKC ze strany HMP, nad rámec oprávnění vyplývajících ze stávajících licenčních smluv HMP; **"Tvrzené nároky za služby poskytnuté HMP"** znamená tvrzené nároky EMS a rozporované ze strany HMP v souvislosti s poskytováním služeb EMS, rozporovaným ze strany HMP, během období od 1. února 2011 do 6. dubna 2012; **"Nabídka EMS"** znamená komerční nabídku na odkup závodu EMS předloženou EMS OOC dne 5. května 2014 v souladu s Dohodou o porozumění; **"Nový model řešení"** znamená komerční návrh předložený EMS OOC dne 3. června 2014, který, jako alternativu k Nabídce EMS, pozměňuje způsob úhrady kupní ceny uvedený v Nabídce EMS; **"Software "** nebo **"SW"** je definován přílohou č. 1 této Dohody; **"Vyjednávací tým HMP"** znamená tým pověřený Radou HMP ze dne 6. června 2014 k vedení vyjednáváni mezi HMP, OOC a EMS.
|Užívání SW|EMS tímto deklaruje, že za předpokladu, že bude uzavřena dohoda ohledně způsobu poskytování maintenance SW způsobem popsaným níže, je připraveno uzavřít licenční smlouvy s HMP, jejichž předmětem bude navýšení licenčních oprávnění za úplatu stanovenou pro jednotlivé parametry stávajícími licenčními smlouvami. HMP tímto deklaruje, že požaduje uzavřít dodatky ke stávajícím licenčním smlouvám s HMP, jejichž předmětem bude navýšení licenčních oprávnění dle požadavků HMP za úplatu stanovenou stávajícími licenčními smlouvami ("Dodatky"), a je připraveno Dodatky uzavřít okamžitě. EMS tímto deklaruje, že ke garantování bezproblémového užívání Software je nutné smluvně zajistit poskytování maintenance SW ze strany EMS způsobem popsaným níže. Uzavřením Dodatků HMP neuzná Tvrzené nároky EMS za používání SW HMP. Současné Dodatky nebudou jakkoli modifikovány Tvrzené nároky EMS za užívání SW HMP, ani se EMS těchto nároků nevzdá. EMS si je dále vědomo, že HMP zvažuje OOC pověřit provozem PCKS a HMP je připraveno udělit mu potřebné sublicence k užívání SW. OOC deklaruje, že v souvislosti s plánovaným pověřením k zajištění provozu PCKS a plánovaným udělením sublicencí k SW bude jednat s EMS o případném uzavření smlouvy o maintenance SW. Uzavření smlouvy o maintenance bude podmíněno mimo jiné získáním výše uvedeného pověření, dosažením dohody o rozsahu a ceně maintenance a možností tuto smlouvu zadat v souladu se zákonem o veřejných zakázkách.
|Řešení Tvrzených nároků |EMS za používání SW HMP Strany se dohodly, že budou o Tvrzených nárocích EMS za používání SW HMP dále jednat. HMP i EMS berou na vědomí, že každá ze stran může v souladu s právními předpisy uplatňovat veškeré své nároky, které souvisí se shora popsanými skutečnostmi.
|Řešení Tvrzených nároků za služby poskytnuté HMP|HMP a EMS se zavazují vést svá jednání a činit kroky k tomu, aby k případné dohodě o narovnání Tvrzených nároků za služby poskytnuté HMP a jejich případnému uhrazení došlo dle možnosti obou stran conejdříve. Za výše uvedeným účelem EMS a HMP do 7. srpna 2014 projednají společná stanoviska k výši Tvrzených nároků za služby poskytnuté HMP s ohledem na zdokumentovaný rozsah poskytovaných služeb a znalecké ocenění jejich tržní hodnoty/ceny. V případě, že projednání nepovede ke sblížení stanovisek, Vyjednávací tým HMP bez zbytečného prodlení navrhne Radě HMP uzavření arbitrážní dohody o příslušnosti Rozhodčího soudu při Hospodářské komoře České republiky a Agrární komoře České republiky k rozhodnutí sporu o existenci, výši a zaplacení Tvrzených nároků za služby poskytnuté HMP s tím, že spor by rozhodovali tři rozhodci. EMS bude veškeré své nároky, které souvisí s Tvrzenými nároky EMS za služby poskytnuté HMP, uplatňovat před soudem či jiným orgánem nejdříve 31. srpna 2014, nedojde-li do té doby k narovnání Tvrzených nároků za služby poskytnuté HMP a jejich případné úhradě.
|Jednání o odkupu závodu EMS a transformaci OC|HMP deklaruje, že zvažuje transformovat OC mimo jiné i formou odkupu závodu EMS specifikovaného v Nabídce EMS, případné prostřednictvím Nového modelu řešení. HMP a OOC deklarují, že za účelem výše uvedeného záměru budou jednat o případné koupi závodu včetně ceny. HMP konstatuje, že z hlediska interních postupů a s výhradou řádného získání všech nezbytných souhlasů bude postupovat tak, aby do 22. srpna 2014 seznámilo EMS se svým stanoviskem ohledně transformace projektu Opencard formou odkupu závodu EMS a sdělí případné základní procesní kroky vedoucí k případnému odkoupení závodu EMS.
|Ochrana autorských práv| HMP a OOC deklarují, že byly informovány, že EMS je osobou oprávněnou k výhradnímu výkonu autorských práv pro území České republiky k Software, nevyplývá-li ze smluv na užívání SW jinak.
|Žádné vzdání se práv či modifikace předchozích práv a nároků |Tato dohoda nemodifikuje žádná z práv či žádný z nároků kterékoli ze stran a nejsou jí dotčeny jakékoliv smluvní závazky stran z již uzavřených smluv. To mimo jiné znamená, že žádná ze stran touto dohodou neuznává žádná práva či nároky, ani se jich touto dohodou nevzdává.
|Procesní postup |Všechny Strany se zavazují postupovat s maximální transparentností a vyhovět všem aplikovatelným legislativním požadavkům
|Uveřejnění dohody |Strany souhlasí, aby tato dohoda byla uveřejněna na webových stránkách HMP.
|Řídící právo |Tato Dohoda i jakékoli mimosmluvní povinnosti z ní nebo v souvislosti s ní se řídí a musí být vykládány v souladu s českým právem.

**eMoneyServices s.r.o.**

JMÉNO: Michal Šilhák

FUNKCE: jednatel

DATUM: 8.8.2014

MÍSTO: Praha

**Operátor OPENCARD, a.s.**

JMÉNO: Ing. Petr Vychodil

FUNKCE: předseda představenstva

DATUM: 8.8.2014

MÍSTO: Praha

JMÉNO: Jiří Klíma, MBA

FUNKCE: člen představenstva

DATUM: 8.8.2014

MÍSTO: Praha

**hlavní město Praha**

JMÉNO: RNDr. Tomáš Hudeček, Ph.D.

FUNKCE: primátor hlavního města Prahy

DATUM: 8.8.2014

MÍSTO: Praha

||PŘÍLOHA Č.1 - SOFTWARE|
| ------------- | -----|
|Software|Klíčová funkcionalita|
|Quanto (součást SKC)|Systém správy karet, žádostí o vydání/aktivaci/blokování/zrušení karty, atd. Detailní evidence o kartě, o jejím obsahu, držiteli a veškerých parametrech a historii užití. Včetně evidence poplatků za služby spojené s kartami.
|Kronus (součást SKC)|Řídící systém pro Quanto, Kwadrom, Chanson, Guess, DOS. Zajišťuje centrální správu jednotlivých modulů, správu uživatelů a jejich oprávnění, monitorování a výkaznictví stavu celého systému.
|Kwadrom (součást SKC) |Zúčtovací systém, umožňující rozúčtovávání jednotlivých transakcí na různé subjekty. Evidence účtů, smluv o vedení účtu, správa bankovních informací pro jednotlivé fyzické nebo právní subjekty, správa transakcí, provizních struktur, vyúčtování a úhrada podle definovaných pravidel.
|Chanson (součást SKC) |Backoffice elektronické peněženky - evidence obchodníků/partnerů, jejich provozoven a bankovních informací. Správa platebních/parkovacích zařízení, evidence vazby na obchodníka. Práce s kartami obsahujícími elektronickou peněženku. Evidence a správa transakcí nad elektronickou peněženkou, reportování a výstupy.
|Guess (součást DOS/SKC) |Front-office elektronické peněženky - operace se zůstatkem na kartě (nabití/čerpání, zrušení), tisk pokladních dokladů, správa hotovosti na pokladně, uzávěrky, reportování a výstupy.
|ASW HSM | Server pro kryptografieké operace, tj. ověření jedinečnosti a platnosti karty, zajištění bezpečnosti komunikace s kartou, atd. Zahrnuje generování šifrovacích klíčů ke kartám a k jednotlivým aplikacím na kartě, personalizaci karet ve spolupráci s modulem Quanto, inicializaci karet a SAM modulů, autentizaci SAM modulů v zařízeních.
|ASW SAM |Distribuované moduly pro kryptografické operace s kartou v koncových zařízeních. Dělené dle typu použití a související funkcionality: a) čtecí/informační, b) zapisovací pro prodejní místa DPP, c) inicializační pro přepážky zákaznického centra, d) personalizační pro back-office, e) validační pro revizorské čtečky, f) validační do čteček ČD a dalších dopravců, g) validační pro parkovací automaty.
|Webový portál |Webový portál, sloužící pro přístup a obsluhu držitelů a jejich (registrovaných) karet, nahlížení do jejich obsahu.
|Open ID |Věrnostní, slevový a vstupenkový systém pro městský slevový program. Umožňuje buď online, nebo offline ověření platnosti karty a věkové/slevové kategorie držitele pro participující atrakce a kulturní památky.
