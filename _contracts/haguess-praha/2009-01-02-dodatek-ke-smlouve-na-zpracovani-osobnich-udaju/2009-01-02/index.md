---
"id":               INO/40/01/001639/2008/1
"layout":           contract
"datum podpisu":    2009-01-02
"datum účinnosti":  2009-01-02
"použité smluvní typy":
  - smlouva inominátní
"předmět":          Dodatek ke smlouvě na zpracování osobních údajů k PCKS
"smluvní strany":
 -   
  "role":     nabyvatel
  "jméno":    "Hlavní město Praha"
  "orgán":    odbor informatiky
  "zástupce": Ing. Václav Kraus
  "funkce":   ředitel odboru informatiky
 -   
  "jméno":    "HAGUESS, a.s."
  "zástupce": Miroslava Turková
  "funkce":   předsedkyně představenstva
  "role":     poskytovatel

"náklady":

"soubory":
 - 
  "název": "Dodatek ke smlouvě na zpracování osobních údajů"
  "podepsaná verze": contract.pdf
  "strojově čitelná verze": index.md
  "upravitelná verze": 
  "náhled": miniatura.jpg

"ruší": 
"mění": INO/40/01/001639/2008
"změněno": 
"zrušeno":
--- 

### DODATEK Č. 1 KE SMLOUVĚ O ZPRACOVÁNÍ OSOBNÍCH ÚDAJŮ

uzavřený mezi smluvními stranami  

**Hlavní město Praha**  

jako „Garant“  

a  

**HAGUESS, a.s.**  

jako „Správce“  

**DODATEK Č. 1 KE SMLOUVĚ O ZPRACOVÁNÍ OSOBNÍCH ÚDAJŮ**  
(dále jen „Dodatek“)  

MEZI:

* (1) **Hlavní město Praha**, se sídlem na adrese Mariánské nám. 2/2, Praha 1, PSČ 110 00, IČ: 00064581, zastoupené Ing. Václavem Krausem, ředitelem odboru informatiky Magistrátu hl. m. Prahy (dále jen „Garant”)  

a  

* (2) **HAGUESS, a.s.**, se sídlem na adrese Na Michovkách 1. 686, Průhonice, okres Praha-západ, PSČ 252 43, IČ: 25085166, zapsaná v obchodním rejstříku vedeném Městským soudem v Praze, oddíl
B, vložka č. 11 127 (dále jen **„Správce”**)

(společně dále jen **„Smluvní strany“** nebo též jednotlivě jen **„Smluvní strana“**)

* 1) Dne 30. 7. 2008 Smluvní strany uzavřely smlouvu o zpracování osobních údajů vedenou Garantem v evidenci smluv pod č. INO/40/01/001639/2008, kterou se Správce pro Garanta zavázal zpracovávat osobní údaje pro účely stanovené Garantem ve smyslu zákona č. 101/2000 Sb., o ochraně osobních údajů a o změně některých zákonů (dále jen „ZOOÚ“) v souvislosti s provozem systému Pražského
centra kartových služeb (dále jen „Smlouva“). Smluvní strany se dohodly na změnách některých ustanovení Smlouvy a přílohy č. 1 Smlouvy a doplnění dalších ustanovení tak, jak je uvedeno níže
v tomto Dodatku.

* 2) Definice pojmů použité ve Smlouvě platí i pro pojmy použité v tomto Dodatku. 

* 3) Dosavadní znění odstavce 1.1.9 Smlouvy se ruší a nahrazuje se textem tohoto znění:

* „1.1.9 „Subjekt údajů“ je fyzická osoba, ke které se vztahují zpracovávané osobní údaje. Pro účely této Smlouvy je Subjektem údajů žadatel o vydání Karty, držitel Karty nebo zákonný zástupce
 i zmocněnec těchto osob, přičemž souvislost mezi konkrétním Subjektem údajů a příslušnou Karton je dále označovánajen jako vztah ke Kartě.“

* 4) Dosavadní znění článku 5 Smlouvy se ruší a nahrazuje se textem tohoto znění:

**„5 ROZSAH ZPRACOVÁVANÝCH OSOBNÍCH ÚDAJŮ**  

* **5.1** *Rozsah zpracovávaných osobních údajů.* Správce bude zpracovávat osobní údaje Subjektů údajů pouze v rozsahu nezbytném pro zajištění provozu PCKS a pro výkon práv a povinností Správce dle smlouvy o zajištění provozu PCKS uzavřené mezi Garantem a Správcem. Rozsah osobních údajů zpracovávaných ve vztahu k určitým skupinám Subjektů údajů je blíže specifikován v odstavcích 5.2 až 5.5.

* **5.2** *Rozsah zpracovávaných osobních údajů žadatelů o vydání Karty a držitelů Karet.* Správce je oprávněn a povinen zpracovávat osobní ůdaje žadatelů o vydání Karty a držitelů Karet pouze
v následujícím rozsahu nezbytném pro výkon práv a povinností Správce dle smlouvy o zajištění provozu PCKS:

* (a) jméno a příjmení,
* (b) průkazová fotografie,
* (c) datum narození,
* (d) titul,
* (e) pohlaví,
* (f) evidenční číslo žádosti o vydání Karty,
* (g) číselné identifikátory Karty a autorizační kódy,
* (h) adresa bydliště a korespondenční adresa,
* (i) emailová adresa,
* (j) telefonní číslo,
* (k) číslo a typ dokladu pro ověření totožnosti,
* (l) podpis,
* (m) údaje o podání žádosti o vydání Karty, vydání a převzetí Karty,
* (n) údaje o úkonech provedených ve vztahu ke Kartě, držiteli Karty a o správě Karty,
* (o) údaje o stavu Karty a aktivaci kartových aplikací.

* **5.3** *Rozsah zpracovávaných osobních údajů zákonných zástupců* Správce je oprávněn a povinen zpracovávat osobní údaje zákonných zástupců žadatelů o vydání Karty či držitelů Karty pouze v následujícím rozsahu nezbytném pro výkon práv a povinností Správce dle smlouvy o zajištění provozu PCKS:

* (a) jméno a příjmení,
* (b) datum narození,
* (c) titul,
* (d) adresa bydliště a korespondenční adresa,
* (e) číslo a typ dokladu pro ověření totožnosti,
* (f) podpis.

* **5.4** *Rozsah zpracovávaných osobních údajů zmocněnců.* Správce je oprávněn a povinen Zpracovávat osobní údaje zmocněnců žadatelů o vydání Karty či držitelů Karty pouze v následujícím rozsahu nezbytném pro výkon práv a povinností Správce dle smlouvy o
zajištění provozu PCKS:

* (a) jméno a příjmení,
* (b) datum narození,
* (c) titul,
* (d) adresa bydliště,
* (e) podpis.

* **5.5** *Rozsah dalších zpracovávaných osobních údajů.* Na základě předchozího souhlasu Garanta je Správce rovněž oprávněn a povinen zpracovávat další osobní údaje Subjektů údajů, které budou vytvořeny Správcem nebo shromážděny při výkonu práv a povinností Správce dle
smlouvy o zajištění provozu PCKS, a to pouze za účelem uvedeným v článku 4 a v rozsahu nezbytně nutném pro výkon těchto práv a povinností Správce.

* **5.6** *Zpracování osobních údajů nad vvmezený rozsah.* Pokud Správce zpracovává osobní údaje ve větším rozsahu, než jaký je uveden vodstavcích 5.1 až 5.5, platí, že takové zpracování neprovádí pro účely stanovené Garantem dle této Smlouvy a Garant za takové zpracování nenese odpovědnost. Ve vztahu k těmto osobním údajům je pak Správce ve smyslu ZOOÚ v postavení správce osobních údajů nebo jejich zpracovatele podle toho, zda osobní údaje zpracovává pro účely stanovené Správcem nebo pro účely stanovené třetí osobou.“

* 5) Dosavadní znění článku 6.] Smlouvy se ruší a nahrazuje se textem tohoto znění:

* **6.1** *Zpracování osobních údajů z důvodu využívání Karty.* Správce bude osobní údaje konkrétních žadatelů o vydání Karty, držitelů Karet a zákonných zástupců či zmocněnců těchto osob zpracovávat podle této Smlouvy po dobu, po kterou je vydána a SKC udržována příslušná Karta, kníž má Subjekt údajů vztah, nebo je o vydání Karty žádáno; a dále po dobu 30 dnů následujících po zániku vztahu Subjektu údajů ke Kartě. Osobní údaje zpracovávané výhradně v souvislosti se zpřístupněním určité Kartové aplikace budou Správcem zpracovávány po dobu, po kterou je na příslušné Kartě, k níž má Subjekt údajů vztah, vyhrazen pro tuto Kartovou aplikaci datový prostor nebo je o vyhrazení datového prostoru pro tuto Kartovou aplikací žádáno nebo po kterou je příslušná Karta v dané Kartové aplikaci využívána; a dále po dobu 30 dnů následujících po vymazání této Kartové aplikace z datového prostoru Karty nebo po skončení
využívání Karty v této Kartové aplikaci.“

* 6) Dosavadní znění odstavce 7.10 Smlouvy se ruší a nahrazuje se textem tohoto znění:

* **7.10** *Zpřístupnění osobních údajů.* Správce je povinen a oprávněn zpřístupňovat osobní údaje Subjektů údajů výhradně v souvislosti s provozem PCKS, a to pouze příjemcům, kterými jsou
Provozovatelé těch Kartových aplikací, pro které byl na základě rozhodnutí držitele Karty na Kartě vyhrazen datový prostor nebo které držitel Karty využívá, a subjekty podílející se na provozu těchto Kartových aplikací nebo na provozu PCKS.“

* 7) Dosavadní znění odstavce 8.] písm. (a) Smlouvy se ruší a nahrazuje se textem tohoto znění :

* „(a) přístup kosobním údajům zpracovávaným na základě této Smlouvy a používání systému pro automatizovaná zpracování osobních údajů umožní pouze pověřeným osobám. Pověřenou osobou se pro účely této Smlouvy rozumí fyzická osoba v pracovněprávním nebo mandátním či
jiném obdobném vztahu ke Správci, která se písemně zavázala zachovávat mlčenlivost o zpracovávaných osobních údajích a o přijatých bezpečnostních opatřeních, jejichž zveřejnění by
ohrozilo zabezpečení osobních údajů, a která se písemně zavázala tato bezpečnostní opatření dodržovat, přičemž závazek mlčenlivosti trvá i po ukončení této Smlouvy jakýmkoli způsobem nebo v případě skončení pracovněprávního, mandátního či jiného obdobného vztahu mezi touto osobou a Správcem,“

* 8) Dosavadní znění Přílohy 1 Smlouvy se ruší a nahrazuje se textem ve znění přílohy č. 1 tohoto Dodatku.

* 9) Uzavření tohoto Dodatku nemá vliv na platnost či účinnost Smlouvy.

* 10) Tento Dodatek vstupuje v platnost dnem jeho podpisu oběma Smluvními stranami a účinnosti nabývá dne 2. 1. 2009.

* 11) Tento Dodatek se vyhotovuje ve 4 stejnopisech, přičemž každý stejnopis má platnost originálu. Každá ze Smluvních stran obdrží po 2 stejnopisech.

* 12) Nedílnou součástí tohoto Dodatku je příloha č. 1 - Souhlas se zpracováním osobních údajů a poskytnutí informací a poučení o právech subjektu údajů.

* 13) Smluvní strany závěrem prohlašují a stvrzují, že si tento Dodatek před jeho podpisem přečetly a že veškerá ujednání obsažená v tomto Dodatku byla sjednána svobodně, vážně a určitě, na důkaz čehož
připojuji pod Dodatkem své podpisy.

**V Praze dne** 2 -01- 2009  

**Za hlavní město Prahu**  

Jméno: Ing. Václav Kraus  
ukce: Ředitel odboru informatiky Magistrátu hl. m. Prahy  

**V Praze dne** -2- -01- 2009
     
**HAGUESS, a.s.**

Jméno: Miroslava Turková  
Funkce: Předseda představenstva  
 

## SOUHLAS SE ZPRACOVÁNÍM OSOBNÍCH ÚDAJŮ A POSKYTNUTÍ INFORMACÍ A POUČENÍ O PRÁVECH SUBJEKTU ÚDAJŮ 

### 1. ÚVODNÍ INFORMACE 
Hlavní město Praha (dále jen „Město“) provozuje Pražské centrum kartových služeb (dále jen „PCKS“) jako systém 
přístupu prostřednictvím multifunkčních čipových karet opencard® ke službám, které mohou být poskytovány Městem či 
třetími osobami; Město přitom neodpovídá za služby poskytované třetími osobami. PCKS sestává ze Servisního kartového 
centra (dále jen „SKC“) a z jednotlivých kartových aplikací. SKC představuje soubor technických, personálních a dalších 
hmotných a nehmotných prostředků, jež slouží k vydávání, správě, provozu a údržbě karet opencard®, a dále k interakci s 
jednotlivými kartovými aplikacemi. Kartovou aplikací se rozumí soubor softwarových, hardwarových, personálních a 
dalších hmotných a nehmotných prostředků umožňující prostřednictvím karet opencard® přístup k příslušným službám 
(dále jen „Kartová aplikace“). Jednotlivé Kartové aplikace provozuje buď Město anebo třetí subjekty odlišné od Města; 
jednotliví provozovatelé příslušných Kartových aplikací jsou dále označováni jako „Provozovatel“. Seznam Kartových 
aplikací existujících v daném čase v rámci PCKS a jejich Provozovatelů je uveden na webové adrese www.opencard.praha.eu a je rovněž k dispozici na kontaktních místech opencard, přičemž tento seznam se může měnit a je průběžně aktualizován. Určitá Kartová aplikace může být pro určitou kartu opencard® zpřístupněna pouze na základě rozhodnutí držitele karty opencard® nebo s jeho souhlasem. 

### 2. INFORMACE O ZPRACOVÁNÍ OSOBNÍCH ÚDAJŮ A POUČENÍ O PRÁVECH SUBJEKTU ÚDAJŮ 

* 2.1 *Rozsah zpracovávaných osobních údajů.* V souvislosti s provozem systému PCKS a jednotlivých Kartových aplikací jsou zpracovávány v souladu se zákonem č. 101/2000 Sb., o ochraně osobních údajů a o změně některých zákonů, ve znění pozdějších předpisů (dále jen „ZOOÚ“), osobní údaje jednotlivých žadatelů o vydání karty opencard®, resp. držitelů karet opencard®, jejich případných zástupců a případně dalších fyzických osob majících práva k příslušné kartě (každý z uvedených subjektů dále jen jako „subjekt údajů“, přičemž souvislost mezi subjektem údajů 
a příslušnou kartou opencard® je dále označována jako vztah ke kartě). Osobní údaje jsou zpracovávány na základě 
souhlasu subjektu údajů; tím není dotčeno právo Města zpracovávat osobní údaje i bez souhlasu subjektu údajů, 
pokud budou splněny podmínky stanovené 
ZOOÚ. Osobní údaje každého subjektu údajů jsou zpracovávány v rozsahu údajů, které příslušný subjekt údajů poskytne, včetně průkazové fotografie, a dále v rozsahu údajů, které 
vzniknou či budou poskytnuty subjektem údajů při využívání systému PCKS, respektive jednotlivých Kartových 
aplikací. Úplný rozsah osobních údajů zpracovávaných ve vztahu k subjektu údajů v souvislosti s provozem PCKS 
a/nebo Kartových aplikací je uveden na webové adrese 
www.opencard.praha.eu a dále je uveden v dokumentu, který 
je k dispozici na kontaktních místech opencard, přičemž takto je vymezen 

* (i) rozsah osobních údajů zpracovávaných pravidelně v souvislosti s provozem PCKS jako celku ve vztahu ke 
každému subjektu údajů, 

* (ii) rozsah osobních údajů zpracovávaných v souvislosti s provozem PCKS jako celku nad rámec osobních údajů 
uvedených pod bodem (i) pro účely zpřístupnění konkrétní Kartové aplikace ve vztahu k subjektům údajů, které využívají takovou Kartovou aplikaci nebo jimž je na základě jejich rozhodnutí na kartě opencard® vyhrazen datový prostor pro takovou Kartovou aplikaci (vyhrazení datového prostoru je součástí procesu aktivace příslušné Kartové aplikace) nebo které mají jiný vztah ke kartě opencard®, která je v rámci takové 
Kartové aplikace využívána nebo na které je datový prostor pro takovou Kartovou aplikaci vyhrazen, a 

* (iii) rozsah osobních údajů zpracovávaných v souvislosti s provozem konkrétních Kartových aplikací, přičemž ke 
zpracování osobních údajů v tomto rozsahu dochází pouze ve vztahu k subjektům údajů, které využívají 
takovou Kartovou aplikaci nebo jimž je na základě jejich rozhodnutí na kartě opencard® vyhrazen datový 
prostor pro takovou Kartovou aplikaci nebo které mají jiný vztah ke kartě opencard®, která je v rámci 
takové Kartové aplikace využívána nebo na které je datový prostor pro takovou Kartovou aplikaci vyhrazen. 
Rozsah zpracovávaných osobních údajů je uveden pro každou Kartovou aplikaci zvlášť. Za obsah, správnost 
a úplnost informace o rozsahu osobních údajů zpracovávaných v souvislosti s provozem konkrétních 
Kartových aplikací podle tohoto bodu, jak je uveřejněna na webové adrese www.opencard.praha.eu a 
uvedena v dokumentu, který je k dispozici na kontaktních místech opencard, odpovídá Provozovatel 
příslušné Kartové aplikace; Město není odpovědné za škodu či jakoukoli jinou újmu vzniklou v důsledku 
neexistence, nepravdivosti či neúplnosti této informace. 

* 2.2 *Účel zpracování osobních údajů.* Osobní údaje jsou ve vztahu k určitému subjektu údajů zpracovávány 
* (i) v rozsahu vymezeném v odstavci 2.1, bod (i) a (ii) za účelem stanoveným Městem, a to za účelem vydání 
karty opencard® a správy jejího životního cyklu, využívání karty opencard® v rámci PCKS, provozu PCKS 
jako celku a využívání služeb zpřístupněných držiteli karty opencard® prostřednictvím jednotlivých 
Kartových aplikací, které držitel karty opencard® využívá nebo pro které byl na příslušné kartě opencard® vyhrazen datový prostor, provozu SKC a zajištění interakce mezi SKC a jednotlivými Kartovými aplikacemi a zajištění bezpečnosti a integrity PCKS a v jeho rámci i SKC a jednotlivých Kartových aplikací, a 

* (ii) v rozsahu vymezeném v odstavci 2.1, bod (iii), pokud je určitá Kartová aplikace držitelem karty opencard® 
využívána nebo je na příslušné kartě opencard® vyhrazen datový prostor pro určitou Kartovou aplikaci, za 
účelem stanoveným Provozovatelem takové Kartové aplikace, a to za účelem provozu Kartové aplikace a 
využívání karty opencard® v jejím rámci, zajištění interakce mezi Kartovou aplikací a SKC a zajištění 
bezpečnosti a integrity Kartové aplikace, a dále za účelem využívání služeb, získávání zboží či obdržení 
jiných plnění zpřístupněných držiteli karty opencard® prostřednictvím Kartové aplikace. 

* 2.3 *Subjekty zpracovávající a přijímající osobní údaje.* Správcem zpracovávaných osobních údajů uvedených v odstavci 
2.1, bod (i) a (ii) je Město. Správcem zpracovávaných osobních údajů uvedených v odstavci 2.1, bod (iii) je 
Provozovatel příslušné Kartové aplikace, přičemž informace o konkrétní osobě správce osobních údajů je ve vztahu 
ke každé Kartové aplikaci uvedena na webové adrese www.opencard.praha.eu a dále je k dispozici na kontaktních 
místech opencard. Zpracovatelem osobních údajů jsou subjekty, se kterými příslušný správce osobních údajů 
uzavřel o zpracování osobních údajů písemnou smlouvu. Informace o konkrétních zpracovatelích osobních údajů či 
jejich kategoriích jsou ve vztahu ke každému správci osobních údajů uvedeny na webové adrese 
www.opencard.praha.eu a dále jsou k dispozici na kontaktních místech opencard; Město však neodpovídá za obsah, 
správnost a úplnost těchto informací, pokud samo není ve vztahu ke konkrétnímu zpracovateli osobních údajů v 
pozici správce osobních údajů. Město jako správce osobních údajů a zpracovatel(é), se kterými Město uzavřelo 
smlouvu o zpracování osobních údajů, mohou zpřístupnit zpracovávané osobní údaje výhradně v souvislosti s 
provozem PCKS či Kartové aplikace příjemcům, kterými jsou Provozovatelé těch Kartových aplikací, které držitel 
karty opencard® využívá nebo pro které byl na základě rozhodnutí držitele karty opencard® na kartě opencard® 
vyhrazen datový prostor, a subjekty podílející se na provozu těchto Kartových aplikací nebo na provozu PCKS. 

Provozovatelé jako správci osobních údajů a zpracovatel(é), se kterými jednotliví Provozovatelé uzavřeli smlouvu o 
zpracování osobních údajů, mohou zpřístupnit zpracovávané osobní údaje výhradně v souvislosti s provozem PCKS 
či jednotlivých Kartových aplikací příjemcům, kterými jsou Město a subjekty podílející se na provozu Kartových 
aplikací nebo na provozu PCKS. Informace o konkrétních příjemcích či kategoriích příjemců osobních údajů jsou 
uvedeny na webové adrese www.opencard.praha.eu a dále jsou k dispozici na kontaktních místech opencard; Město 
však neodpovídá za obsah, správnost a úplnost těchto informací, pokud samo není subjektem, který konkrétnímu 
příjemci či kategorii příjemců zpracovávané osobní údaje zpřístupňuje. Výše uvedeným nejsou dotčeny povinnosti 
správce, zpracovatelů a popřípadě příjemců poskytovat informace podle zvláštních předpisů. 

* 2.4 *Způsob zpracování osobních údajů.* Osobní údaje jednotlivých subjektů osobních údajů jsou v rozsahu podle 
odstavce 2.1, bod (i) a (ii) zpracovávány manuálně v písemné formě a automatizovaně v elektronické formě. Osobní 
údaje jednotlivých subjektů osobních údajů v rozsahu podle odstavce 2.1, bod (iii) mohou být zpracovávány 
manuálně v písemné formě a/nebo automatizovaně v elektronické formě, přičemž informace o konkrétním způsobu 
zpracování osobních údajů je ve vztahu ke každé Kartové aplikaci uvedena na webové adrese 
www.opencard.praha.eu a dále je k dispozici na kontaktních místech opencard; za obsah, správnost a úplnost této 
informace odpovídá Provozovatel příslušné Kartové aplikace, Město není odpovědné za škodu či jakoukoli jinou 
újmu vzniklou v důsledku neexistence, nepravdivosti či neúplnosti této informace. 

* 2.5 *Doba zpracovávání osobních údajů.* Osobní údaje jsou ve vztahu k subjektu údajů zpracovávány (i) v rozsahu podle odstavce 2.1, bod (i) za účelem stanoveným Městem podle odstavce 2.2, bod (i) po dobu o 
30 dnů přesahující dobu, po kterou je vydána a SKC udržována příslušná karta opencard®, k níž má subjekt 
údajů vztah, nebo je o vydání karty žádáno. Osobní údaje zpracovávané v rozsahu podle odstavce 2.1, bod (ii) výhradně v souvislosti se zpřístupněním určité Kartové aplikace jsou za účelem stanoveným Městem 
podle odstavce 2.2, bod (i) zpracovávány po dobu o 30 dnů přesahující dobu, po kterou je v rámci Kartové 
aplikace příslušná karta opencard®, k níž má subjekt údajů vztah, využívána nebo je na příslušné kartě 
opencard®, k níž má subjekt údajů vztah, vyhrazen datový prostor pro 
Kartovou aplikaci nebo je o vyhrazení datového prostoru pro Kartovou aplikaci žádáno; (ii) v rozsahu podle odstavce 2.1, bod (iii) za účelem stanoveným Provozovatelem podle odstavce 2.2, bod (ii) po dobu, po kterou je v rámci Kartové aplikace příslušná karta opencard®, k níž má subjekt údajů vztah, využívána nebo je na příslušné kartě opencard®, k níž má subjekt údajů vztah, vyhrazen datový prostor pro 
Kartovou aplikaci nebo je o vyhrazení datového prostoru pro Kartovou aplikaci žádáno. Provozovatel konkrétní Kartové aplikace může stanovit delší dobu zpracování osobních údajů; v takovém případě bude informace o delší době zpracování osobních údajů uvedena na webové adrese www.opencard.praha.eu a dále bude uvedena v dokumentu, který je k dispozici na kontaktních místech opencard. Za obsah, správnost a 
úplnost informace o delší době zpracování osobních údajů, jak je uveřejněna na webové adrese 3 
www.opencard.praha.eu a uvedena v dokumentu, který je k dispozici na kontaktních místech opencard, 
odpovídá Provozovatel příslušné Kartové aplikace; Město není odpovědné za škodu či jakoukoli jinou újmu 
vzniklou v důsledku neexistence, nepravdivosti či neúplnosti této informace. 

* 2.6 *Právo subjektu údajů na přístup k osobním údajům.* Každý subjekt údajů má právo požádat příslušného 
zpracovatele, popřípadě přímo správce osobních údajů, o poskytnutí informace o zpracování jeho osobních údajů, 
která mu bude bez zbytečného odkladu předána. Obsahem informace bude vždy sdělení o (i) účelu zpracování 
osobních údajů, (ii) osobních údajích, případně kategoriích osobních údajů, které jsou předmětem zpracování, 
včetně veškerých dostupných informací o jejich zdroji, (iii) povaze automatizovaného zpracování v souvislosti s 
jeho využitím pro rozhodování, jestliže jsou na základě tohoto zpracování činěny úkony nebo rozhodnutí, jejichž 
obsahem je zásah do práva a oprávněných zájmů subjektu údajů, a (iv) příjemci, případně kategoriích příjemců. Za 
poskytnutí informace je správce, popřípadě za správce zpracovatel oprávněn požadovat přiměřenou úhradu nepřevyšující náklady nezbytné na poskytnutí informace. 

* 2.7 *Dobrovolnost poskytnutí osobních údajů.* Subjekt údajů není podle žádného obecně závazného právního předpisu 
povinen poskytnout své osobní údaje ani svůj souhlas s jejich zpracováním za účelem podle odstavce 2.2; poskytnutí 
osobních údajů a souhlasu s jejich zpracováním je zcela dobrovolné. Pokud se však subjekt údajů rozhodne své osobní údaje nebo souhlas s jejich zpracováním neposkytnout, nebude moci být navázán smluvní vztah o vydání karty opencard® mezi Městem a žadatelem o vydání karty opencard® nebo o využívání konkrétní Kartové aplikace mezi držitelem karty opencard® a Provozovatelem příslušné Kartové aplikace. 

* 2.8 *Poučení o dalších právech subjektu údajů.* Každý subjekt údajů, který zjistí nebo se domnívá, že správce osobních 
údajů nebo zpracovatel provádí zpracování jeho osobních údajů, které je v rozporu s ochranou soukromého a osobního života subjektu údajů nebo v rozporu se zákonem, zejména jsou-li osobní údaje nepřesné s ohledem na účel jejich zpracování, může (i) požádat správce nebo zpracovatele o vysvětlení, nebo (ii) požadovat, aby správce nebo zpracovatel odstranil takto vzniklý stav. Zejména se může jednat o blokování, provedení opravy, doplnění 
nebo likvidaci osobních údajů. Jestliže bude žádost subjektu údajů shledána oprávněnou, správce nebo zpracovatel 
neprodleně odstraní závadný st
av. Pokud správce údajů nebo příslušný zpracovatel žádosti nevyhoví, může se 
subjekt údajů obrátit na Úřad pro ochranu osobních údajů; právo subjektu údajů obrátit se na Úřad pro ochranu 
osobních údajů přímo tím není dotčeno. 

* 2.9 *Zvláštní ustanovení o Dopravním odbavovacím systému.* Kartová aplikace Dopravní odbavovací systém (dále jen „DOS“), jejímž Provozovatelem je společnost Dopravní podnik hl. m. Prahy, akciová společnost, se sídlem na 
adrese Sokolovská 217/42, Praha 9, PSČ 190 22, zapsaná v Obchodním rejstříku vedeném Městským soudem v 
Praze, oddíl B, vložka č. 847, IČ: 000 05 886 (dále jen „DPP“), je 
Kartovou aplikací, jejímž prostřednictvím je zpřístupněna veřejná doprava v rámci systému Pražské integrované dopravy. Informace o rozsahu osobních údajů zpracovávaných v souvislosti s provozem DOS podle odstavce 2.1, bod (iii) je uvedena rovněž na webové adrese 
www.dpp.cz a je k dispozici na kontaktních místech DOS. Správcem osobních údajů v rozsahu podle odstavce 2.1, 
bod (iii) u subjektů údajů, na jejichž kartě opencard® bude vyhrazen datový prostor pro Kartovou aplikaci DOS 
nebo kteří mají k takové kartě opencard® vztah, je DPP a tyto osobní údaje jsou zpracovávány za účelem 
stanoveným DPP, a to za účelem provozu DOS a využívání karty opencard® v jejím rámci, zajištění interakce mezi 
DOS a SKC a zajištění bezpečnosti a integrity DOS a dále za účelem zpřístupnění služeb veřejné dopravy v rámci 
systému Pražské integrované dopravy. Osobní údaje budou pro uvedený účel zpracovávány automatizovaně v elektronické formě po dobu podle odstavce 2.5, bod (ii). O zpracovatelích a příjemcích takto zpracovávaných osobních údajů platí informace obsažená v odstavci 2.3. 

### 3. SOUHLAS SE ZPRACOVÁNÍM OSOBNÍCH ÚDAJŮ 

Já, níže podepsaná fyzická osoba, v souvislosti s podáním žádosti o vydání karty opencard®, uděluji na základě výše uvedených informací a poučení svůj souhlas se zpracováním mých osobních údajů podle ZOOÚ, a to správci osobních 
údajů, jímž je Město, popřípadě jeho právní nástupce. Souhlasím, aby mé osobní údaje, včetně průkazové fotografie, byly v 
rozsahu uvedeném v odstavci 2.1, bod (i) a (ii) výše zpracovávány za účelem stanoveným Městem podle odstavce 2.2, bod 
(i) výše, a to po dobu podle odstavce 2.5, bod (i) výše. Osobní údaje zpracovávané výhradně pro účely zpřístupnění určité 
Kartové aplikace však mohou být zpracovávány pouze v případě, že budu takovou Kartovou aplikaci využívat nebo na 
základě mého rozhodnutí (které může být učiněno i prostřednictvím mého zástupce či jiné osoby se vztahem k mé kartě 
opencard®) bude pro takovou Kartovou aplikaci na mé kartě opencard® vyhrazen datový prostor. Stejně tak mohou být mé 
osobní údaje předávány příjemcům – Provozovatelům Kartových aplikací pouze tehdy, pokud příslušnou Kartovou aplikaci 
využívám nebo pokud pro příslušnou Kartovou aplikaci byl na základě uvedeného rozhodnutí na mé kartě opencard® 
vyhrazen datový prostor. Pro odstranění pochybností potvrzuji, že svůj souhlas se zpracováním osobních údajů a jejich 
předáváním příjemcům uděluji i ve vztahu ke Kartovým aplikacím, které budou po udělení tohoto souhlasu vytvořeny a které budu využívat nebo pro které bude na základě uvedeného rozhodnutí na mé kartě opencard® vyhrazen datový prostor.  

Můj souhlas se zpracováním osobních údajů Městem jako správcem osobních údajů je udělen podpisem tohoto dokumentu 
nebo vyjádřením souhlasu s ním v elektronické formě. Dále beru na vědomí a souhlasím s tím, že pokud podám žádost o vyhrazení datového prostoru pro Kartovou aplikaci DOS na mé kartě opencard®, udělím tím správci osobních údajů, jímž je DPP, popřípadě jeho právní nástupce, souhlas se zpracováním mých osobních údajů v rozsahu uvedeném v odstavci 2.1, bod (iii) výše, za účelem stanoveným DPP podle 
odstavce 2.2, bod (ii) výše, a to po dobu podle odstavce 2.5, bod (ii) výše, to vše s přihlédnutím k informacím obsaženým v 
odstavci 2.9 výše. Konečně beru na vědomí a souhlasím s tím, že pokud využiji určitou Kartovou aplikaci nebo podám žádost o vyhrazení 
datového prostoru pro určitou Kartovou aplikaci na mé kartě opencard®, udělím tím správci osobních údajů, který je 
Provozovatelem dané Kartové aplikace, souhlas se zpracováním mých osobních údajů v rozsahu uvedeném v odstavci 2.1, 
bod (iii) výše, za účelem stanoveným příslušným Provozovatelem podle odstavce 2.2, bod (ii) výše, a to po dobu podle 
odstavce 2.5, bod (ii) výše. Udělení tohoto souhlasu nevylučuje, abych Provozovateli určité Kartové aplikace udělil souhlas 
s dalším zpracováním mých osobních údajů do budoucna. Současně stvrzuji k dnešnímu dni i do budoucna, že svůj souhlas se zpracováním osobních údajů dávám před poskytnutím osobních údajů a že se před poskytnutím osobních údajů, respektive před využitím příslušné Kartové 
aplikace nebo před učiněním rozhodnutí o vyhrazení datového prostoru pro příslušnou Kartovou aplikaci, ve vztahu k níž udělím jejímu 
Provozovateli svůj souhlas se zpracováním osobních údajů, seznámím s informacemi uvedenými na webových stránkách, 
na něž odkazují ustanovení tohoto dokumentu, popřípadě se s takovými informacemi seznámím na jiných místech, na nichž 
jsou podle tohoto dokumentu takové informace k dispozici. Beru na vědomí, že uvedené webové stránky jsou průběžně 
aktualizovány a informace na nich zveřejněné se proto budou v čase měnit tak, aby odpovídaly skutečnosti; aktuální 
informace proto kdykoli zjistím přístupem na uvedené webové stránky nebo na jiných místech uvedených v tomto 
dokumentu. Uvědomuji si, že tento souhlas se zpracováním mých osobních údajů mohu kdykoli zcela či ve vztahu k určitému účelu 
odvolat, avšak že odvolání souhlasu se zpracováním mých osobních údajů za účelem podle odstavce 2.2, bod (i) výše 
stanoveným Městem povede k ukončení smluvního vztahu mezi mnou a Městem o vydání a využívání karty opencard® a já 
nebudu moci využívat prostřednictvím karty opencard® žádnou ze služeb poskytovaných v rámci PCKS. Dále si 
uvědomuji, že odvolání souhlasu se zpracováním mých osobních údajů za účelem podle odstavce 2.2, bod (ii) výše 
stanoveným Provozovatelem Kartové aplikace povede k ukončení smluvního vztahu mezi mnou a Provozovatelem příslušné 
Kartové aplikace o využívání takové Kartové aplikace a já nebudu moci využívat prostřednictvím mé karty opencard® 
žádnou ze služeb poskytovaných prostřednictvím dané Kartové aplikace.   

Pokud je tento můj souhlas se zpracováním mých osobních údajů poskytnut v elektronické podobě, souhlasím rovněž s tím, 
že záznam o jeho poskytnutí provedený automatizovaně v systémech SKC bude sloužit jako rozhodující doklad o poskytnutí mého souhlasu. 

* Údaje o žadateli o vydání karty opencard ®:   
* Jméno a příjmení: __________________ 
* Datum narození: ____________________ 
* Dne: _____________________
* Adresa: __________________ 
* Podpis: __________________ 

Tento dokument, včetně souhlasu se zpracováním osobních údajů, se vztahuje i na zpracování osobních údajů zákonných 
zástupců jednajících za žadatele o vydání karty opencard® a držitele karty, s tím, že osobní údaje zákonných zástupců jsou 
zpracovávány pouze v nezbytném rozsahu. Proto já, níže podepsaná fyzická osoba, v souvislosti s podáním žádosti o vydání 
karty opencard® subjektem údajů, který zastupuji jako zákonný zástupce, uděluji na základě výše uvedených informací a 
poučení svůj souhlas se zpracováním mých osobních údajů podle ZOOÚ. Svůj souhlas uděluji k tomu, aby mé osobní údaje 
byly zpracovávány společně s osobními údaji subjektu údajů, který zastupuji. Můj souhlas je udělen stejným správcům 
osobních údajů uvedeným v tomto dokumentu, kterým byl nebo bude udělen subjektem údajů, který zastupuji, to vše v 
návaznosti na poučení obsažené v tomto dokumentu; můj souhlas je tedy udělen pro zpracování osobních údajů v rozsahu 
uvedeném v odstavci 2.1 výše, za účelem uvedeným v odstavci 2.2 výše, a to po dobu podle odstavce 2.5 výše. 
Údaje o zákonném zástupci žadatele o vydání karty opencard®:
 
* Jméno a příjmení: __________________ 
* Datum narození: ____________________ 
* Dne: ___________________ 
* Podpis: ________________ 
