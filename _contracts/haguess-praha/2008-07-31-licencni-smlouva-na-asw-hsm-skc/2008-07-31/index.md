---
"id":               LIC/40/01/001651/2008
"layout":           contract
"datum podpisu":    2008-07-31
"datum účinnosti":  2008-07-31
"použité smluvní typy":
  - licenční smlouva
"předmět":          Licenční smlouva na ASW HSM-SKC
"smluvní strany":
 -   
  "role":     nabyvatel
  "jméno":    "Hlavní město Praha"
  "orgán":    odbor informatiky
  "zástupce": Ing. Václav Kraus
  "funkce":   ředitel odboru informatiky
 -   
  "jméno":    "HAGUESS, a.s."
  "zástupce": Miroslava Turková
  "funkce":   předsedkyně představenstva
  "role":     poskytovatel

"náklady": 1309000

"soubory":
 - 
  "název": "Licenční smlouva"
  "podepsaná verze": contract.pdf
  "strojově čitelná verze": index.md
  "upravitelná verze": 
  "náhled": miniatura.jpg

"ruší": 
"mění":
"změněno": 
"zrušeno":
---

Hlavní město Praha

Licenční smlouva 
================

**Č. LIC/40/01/001651/2008**

Níže uvedeného dne, měsíce a roku  

Smluvní strany:  

**Hlavní město Praha**  
IČ: 00064581  
DIČ: C200064581  
Sídlem: Mariánské nám. 2/2, 110 01 Praha 1  
Bankovní spojení: PPF banka, a.s.  
Číslo účtu: 27-5157998/6000  
Zastoupené: Ing. Václavem Krausem, ředitelem odboru informatiky Magistrátu hl. m. Prahy  
dále jen **„nabyvatel“**

a

**HAGUESS,a.s.**  
IČ: 25085166  
DIČ: C225085166  
Sídlem: Na Michovkách I 686, 252 43 Průhonice  
Bankovní spojení: ČSOB, pobočka Průhonice  
Číslo účtu: 163486703/0300  
Zastoupená: Miroslavou Turkovou, předsedou představenstva  
dále jen **„poskytovatel“**

na základě ustanovení § 46 a násl. zákona č. 121/2000 Sb., o právu autorském, o právech
souvisejících s právem autorským a o změně některých zákonů (autorský zákon),  

uzavřer tuto  

LICENČNÍ SMLOUVU
================

**(dále také „smlouva“).**  

**Čl. 1.**  

**Úvodní ustanovení, postavení smluvních stran**  

1. Poskytovatel touto smlouvou poskytuje nabyvateli oprávnění k výkonu práva užít
počítačový program (dále též „licenci“) včetně implementace počítačového programu,
aplikačního ASW HSM-SKC-SKC dále označovaněho jako „ASW HSM-SKC“, a
relevantních technologií, jejichž podrobná specifikace je obsažena v příloze č. 1 této
smlouvy, a to za odměnu (dále též „cenu“) a podmínek dále v této smlouvě stanovených.

2. Nabyvatel se touto smlouvou zavazuje vyvinout stanovenou součinnost k převzetí ASW
HSM-SKC a relevantních technologií.

3. Poskytovatel prohlašuje, že je v souladu s právním řádem ČR, případně dalšími dotčenými právními řády oprávněn poskytnout nabyvateli právo užít ASW HSM-SKC (licenci) v
rozsahu potřebném pro řádné plnění předmětu smlouvy. Poskytovatel je tedy na základě
výše uvedeného oprávněn tuto Licenční smlouvu uzath a řádně plnit závazky v ní
obsažené.

4. Poskytovatel zaručuje, že ASW HSM-SKO nemá právní vady, zejména není zatížen autorskými právy nebo jinými právy třetích osob z průmyslového nebo jiného duševního
vlastnictví, které by omezovaly právo nabyvateli ASW HSM-SKC užít v souladu s touto
Licenční smlouvou.

**ČI. II.**  
**Účel Smlouvy**  

1. Účelem této smlouvy je upravit vzájemná práva a povinnosti smluvních stran v souvislosti s poskytnutím práv k užití ASW HSM-SKO.

2. Licence bude poskytnuta pro instalaci na jeden server a 1000 inicializovaných SAM modulů.

3. Tato licenční smlouva se uzavírá na dobu neurčitou, resp. na celou dobu trvání majetkových práv autora k ASW HSM-SKC.

4. Podrobné podmínky poskytnutí licence jsou uvedeny v příloze č.2 této Licenční smlouvy.

**ČI. III.**  
**Předmět smlouvy**  

1. Poskytovatel se zavazuje poskytnout nabyvateli podle ustanovení § 46 a násl. zákona č. 121/2000 Sb. autorského zákona, ve znění pozdějších předpisů, oprávnění k výkonu práva
užít ASW HSM-SKC všemi způsoby uvedenými v § 12 autorského zákona (dále jen ”licence”). Licence se uděluje ve formě nevýhradní licence. Nabyvatel není povinen licenci
využít a je oprávněn oprávnění tvořící součást licence poskytnout i třetím osobám, a to
s předchozím souhlasem poskytovatele, který nebude odmítnut bez závažných důvodů.
Licence podle tohoto článku se poskytuje jako časově neomezená (tj. na celou dobu trvání
majetkových práv autora) v'licenci typu A.I. Tato licence umožňuje instalaci ASW HSM-
SKC systému na l serveru, s inicializaci maximálně 1000 SAM modulů v souladu
s přílohou č.1 této smlouvy.

* a. Cena za poskytnutí této licence je 1.309.000 Kč včetně DPH

2. Cena za poskytnutí licence k ASW HSM-SKC zahrnuje i cenu za dodávku příslušných nosičů a dokumentace a cenu za dopravu, balení a úpravu nastavení softwarových produktů
za účelem plného využití licence podle této smlouvy.

3. Pro vyloučení všech pochybností smluvní strany sjednávají, že cena za licenci podle této smlouvy je již zahrnuta v ceně za dílo podle smlouvy o dílo na Rozšíření Servisního Kartového Centra o techn010gii MIFARE DESFire, kterou smluvní strany uzavírají
současně s touto smlouvou.

**ČI. IV.**  
**Práva a povinnosti smluvních stran**  

1. Poskytovatel se zavazuje poskytnout licenci ASW HSM-SKC nabyvateli vystavením
písemného certifikátu s uvedením identiñkačních údajů nabyvatele a parametrů
poskytnutého typu licence. Převzetí tohoto certifikátu potvrdí nabyvatel podpisem
protokolu o předání a převzetí.

2. Součástí dodávky ASW HSM-SKC je rovněž dodávka dokumentace k ASW HSM-SKC (dále jen „dokumentace“). ASW HSM-SKC a dokumentaci dodá poskytovatel nabyvateli v
aktuální verzi v době jej ich dodání.

3. Poskytovatel se zavazuje na vlastní náklady získat veškeré potřebné dovozní a vývozní
licence pro jednotlivé části ASW HSM-SKC, pokud jsou taková povolení vyžadována.

**V.**  
**Prohlášení a odpovědnost poskytovatele**  

1. Poskytovatel výslovně prohlašuje, že ošetřil veškerá práva k duševnímu vlastnictví v
rozsahu nezbytném k naplnění účelu smlouvy, zejména, že je oprávněn poskytnout
nabyvateli právo užít ASW HSM-SKC k účelům stanoveným ve smlouvě.

2. Poskytovatel odpovídá za právní a finanční ošetření případných práv třetích osob
k ASW HSM-SKC, a to takovým způsobem, aby mohl být ASW HSM-SKC
nabyvatelem bez dalšího užíván k účelu dle smlouvy.

3. Poskytovatel odpovídá za to, že užití ASW HSM-SKC nebude v rozporu s obecně
závaznými právními předpisy.

4. Poskytovatel výslovně prohlašuje, že užitím díla dle této Licenční smlouvy nedojde k
zásahu do práv třetích osob. V případě, že k zásahu do práv třetích osob dojde, zavazuje
se poskytovatel, že nahradí škodu, která nabyvateli vznikne v souvislosti s nároky
třetích stran z důvodu porušení jejich chráněných práv.

**ČI. VI.**  
**Předání a převzetí software**  

1. Poskytovatel je povinen ASW HSM-SKC předat nabyvateli ve lhůtě nejdéle do 5 kalendářních dnů od uzavření této Licenční smlouvy. Spolu se ASW HSM-SKC je poskytovatel povinen předat nabyvateli veškeré související podklady umožňující řádné
užití ASW HSM-SKC jako např. uživatelskou a technickou dokumentaci, bezpečnostní
příručku apod., a dále v uvedené lhůtě provést úpravu softwarových produktů za

účelem plného využití licence podle této smlouvy.

2. Nabyvatel je povinen ASW HSM-SKC a související podklady převzít. O předání a
převzetí ASW HSM-SKC, včetně úpravy softwarových produktů bude smluvními
stranami sepsán písenmý protokol.

**Čl. VII.**  
**Záruka**  

l. Poskytovatel poskytuje zámku, že dodaný ASW HSM-SKC má ke dni podpisu

protokolu o předání a převzetí hmotného nosiče dat funkční vlastnosti popsané v
dokumentaci ASW HSM-SKC.

2. Poskytovatel poskytuje nabyvateli záruku na program HSM po dobu trvání záruční
lhůty. Záruční lhůta činí 24 měsíců ode dne prodeje licence na ASW HSM-SKC.

3. Výskyt vad je nabyvatel povinen oznámit poskytovateli nejpozději do třiceti (30) dnů
ode dne jejich zjištění, a to písemně, jinak jeho právo z odpovědnosti za vadu zaniká.
Hrozí - li nebezpečí z prodlení, je oprávněn učinit tak předběžně faxovou zprávou nebo
e-mailem.

4. Nabyvatel má právo na bezplatné odstranění poskytovatelem uznané vady programu, na
opravu vadného licenčního produktu či jeho výměnu za bezvadný.

5. Poskytovatel poskytuje záruku za ñmkčnost ASW HSM-SKC.

6. Záruční doba počíná běžet dnem předání ASW HSM-SKC podle této smlouvy.

**ČI. VIII.**  
**Závěrečná ustanovení**  

1. Nabyvatel je oprávněn požadovat od poskytovatele předložení dokumentů
osvědčujících plnění jeho závazků dle této smlouvy.

2. Právní vztahy vyplývající z této smlouvy se řídí zejména zákonem č. 121/2000 Sb., o
právu autorském, o právech souvisejících s právem autorským a o změně některých
zákonů (autorský zákon), ve znění pozdějších předpisů.

3. Poskytovatel je povinen nakládat se všemi daty poskytnutými nabyvatelem ke
zpracování jako s informacemi důvěmými. Budou-li data 'poskytnuta nabyvatelem _
podléhat režimu zvláštní ochrany podle zákona č. 101/2000 Sb., o ochraně osobních
údajů a o změně některých zákonů, jsou obě smluvní strany povinny zabezpečit splnění
všech ohlašovacích povinností, které citovaný zákon vyžaduje, a obstarat předepsaná
povolení. Bude-li nezbytné pro plnění této smlouvy splnit ohlašovací povinnosti dle cit.
zákona, realizace předmětu plnění se pozastavuje na dobu do řádného Splnění takových
povinností a obě smluvní strany se zavazují vyvinout veškerou součinnost ke splnění
těchto ohlašovacích povinností. Poskytovatel se zavazuje, že pokud se v souvislosti
s realizací předmětu této smlouvy při plnění svých povinností setkají jeho pověření
pracovníci s osobními údaji ve smyslu zákona č. 101/2000 Sb., o ochraně osobních
údajů a o změně některých zákonů, učiní veškerá opatření, kromě zachování povinnosti
mlčenlivosti dle tohoto odstavce, aby nedošlo k neoprávněnému nebo nahodilému
přístupu k těmto údajům, k jejich změně, zničení či ztrátě, neoprávněným přenosům, k
jejich jinému neoprávněnému zpracování, jakož i k jejich jinému zneužití.
Poskytovatel nese plnou odpovědnost za případné porušení této povinnosti.

4. Platnosti a účinnosti tato smlouva nabývá dnem podpisu oběma smluvními stranami..

5. Smluvní strany tímto prohlašují, že neexistuje žádné ústní ujednání, žádná smlouva či
řízení týkající se některé smluvní strany, které by nepříznivě ovlivnilo splnění závazků
vyplývajících z této smlouvy. Zároveň svým podpisem potvrzují, že veškerá prohlášení
a dokumenty podle této smlouvy jsou pravdivé, úplné, přesné, platné a právně
vynutitelné.

6. Smluvní strany dále prohlašují, že si smlouvu pečlivě přečetly, všem ustanovením
smlouvy rozumí a na důkaz svého souhlasu učiněného vážně a svobodně smlouvu
vlastnoručně podepisují.

**Přílohy:**
Příloha č. 1 - Podrobný popis aplikačního ASW HSM-SKC-SKC
Příloha č. 2 - Podrobná specifikace licenční politiky poskytovatele

V Praze dne 31-07-2008 V Praze dne 31. 7. 2008

 
Za nabyvatele  
Ing. Václav Kraus  
Ředitel odboru informatiky  

Za poskytovatele  
Miroslava Turková  
Předseda představenstva  


Příloha 1 -k Licenční smlouvě
=============================

**Č. LIC/ / /00...../2008**  
**Podrobný popis ASW HSM-SKc-SKC**

Popis Licenčniho modelu pro aplikačního ASW HSM-SKC-SKC (dále jako ASW HSM-SKC):

Licence na ASW HSM-SKC je poskytována vždy časově neomezená a nevýhradní. S předchozím souhlasem poskytovatele (který nesmí být bezdůvodně odmítnut) je licence převoditelná i na třetí strany. Součástí Licence nejsou zdrojové kódy. Licence na ASW HSM-SKC je poskytována v závislosti na dvou parametrech:

1. Počet serverů

|Typ|Server od-do| Server od-do|Cena za instalovaný server (**S = 250 000 Kč bez DPH)**|
|A.|1|5|100 %|
|B.|5|10|14 %|
|C.|10|15|58 %|
|D.|15|A více|51 %|
 
2. Počet inicializovaných SAM modulů

|Typ|SAM od-do| SAM od-do|Cena za instalovaný SAM (**M = 850 Kč bez DPH)**|
|I.|0|1000|100 %|
|II.|1001|2500|92 %|
|III.|2501|5000|84 %| 
|IV.|5001|7500|76 %|
|V.|7501|10 000|68 %|
|VI.|10 000|a více|60 %|
 
Výsledná licence je definována na základě požadavku objednatele podle jím očekávané velikostí
systému. Objednatel není omezen v realizaci upgrade Licence z nižšího typu na vyšší typ. Poskytovatel
dodá licenci typu AJ. Tato licence umožňuje instalaci najeden server a inicializaci 1000 SAM modulů.

Cena Licence je vypočtena jako:  
CENA=(SERVERdo*S%*S+SAMdo*M%*M).  
Popis ASW HSM-SKC:  

ASW HSM-SKC bude instalován na kompatibilní HW a operační systém, který tvoří následující
integrovanou sestavu: HSM karta Safenet Protect Server Gold PCI HSM 220 S/s včetně jejího

softwarového rozhraní, server HP ProLiant DL3 8005, čtečka karet a operační systém Windows Server
2003 R2 Standard Edition, EN.

* Webové služby - Představuji hlavní komunikační rozhraní HSM, jsou provozovány na aplikačním serveru Apache Tomcat, který je nakonfigurován tak, aby komunikace probíhala
pouze prostřednictvím HTTPS protokolu.

* Logování operací v HSM - Pro monitorování přístupů vytváří HSM auditní záznamy (logy),
zahrnující chybová hlášení ajiné relevantní události, které by měly být uchovávány po dobu min.
6 měsíců. Prohlížení Iogů provádí administrátor HSM.

* Grafické uživatelské rozhraní (GUI) pro administrátora - Jedná se o aplikaci na bázi tlustého klienta zpracovanou v jazyce Java.

Svými funkcemi podporuje ASW HSM-SKC-SKC následující procesy:

* Generování klíčů ke kartám MIFARE® vydávaným SKC

* Generování klíčů relevantních pro kartovou aplikaci parkování

* Generování dalších relevantních kryptograñckých klíčů

* Import stávajících klíčů ke kartám MIFARE® vydávaných SKC.

* Import stávajících klíčů KAP.

* Export klíčů do HSM-SZA, HSM externí personalizační linky a HSM příslušných kartových
aplikací

* Personalizace bezkontaktních čipových karet MlFARE® Standard a DESFire ve spolupráci se
SAM SKC-Personalizace a ASW QUANTO.

* Inicializace SAM a karet uživatelů..

* Autentizace SAM umístěných ve čtečkách backoñice a kontaktních místech SKC. Ověření
platnosti SAM a karty uživatele provede HSM-SKC dotazem do DB s platnými SAM a kartami
uživatelů dostupné na DB serveru SKC.

V Praze dne 31-07-2008 V Praze dne 31. 7. 2008

 
Za nabyvatele  
Ing. Václav Kraus  
Ředitel odboru informatiky  

Za poskytovatele  
Miroslava Turková  
Předseda představenstva  


Příloha 2 -k Licenční smlouvě
=============================

**Č.LIC/XX/XX/00...../2008**  
**Podrobná specifikce licenční politiky poskytovatele**  

**Ostatní licenční podmínky**

1. Poskytovatel zaručuje, že je výrobcem a výhradním majitelem ASW HSM-SKC podle
specifikace uvedené v **příloze č. 1** této Licenční smlouvy a všech autorských práv s tímto ASW
HSM-SKC spojených, a že je ze zákona oprávněn poskytovat licenci k využívání ASW HSM-
SKC bez souhlasu třetí strany.

2. Nabyvatel je srozuměn se skutečností, že držitelem veškerých autorských práv spojených
se ASW HSM-SKC této Licenční smlouvy je poskytovatel, který nabyvateli poskytuje licencí
pro využívání ASW HSM-SKC.

3. Nabyvatel se zavazuje používat ASW HSM-SKC tak, aby nedošlo k porušení či ohrožení
autorských práv poskytovatele.

4. Převést oprávnění získané na základě této smlouvy na třetí osobu smí nabyvatel pouze s
předchozím písemným souhlasem poskytovatele. Souhlas však nesmí být bezdůvodně
odmítnut.

5. Součástí poskytovatelem nabyvateli poskytnuté licence nejsou zdrojové kódy k ASW HSM-
SKC.

6. Úprava ASW HSM-SKC (aktualizace nebo též release) je dílem ve smyslu zák. č. 121/2000 Sb.
(autorský zákon) a požívá plné ochrany podle tohoto zákona. Všechny úpravy a aktualizace
ASW HSM-SKC se považují zajeho nedílnou součást.

7. Nabyvatel souhlasí stím, že nesmí provádět žádné změny do ASW HSM-SKC ani do
doprovodných souborů vyjma takových změn, které jsou prováděny obslužnými programy
dodanými s instalací ASW HSM-SKC. Nabyvatel je povinen informovat poskytovatele o všech
změnách, které mají nebo mohou mít vliv na ASW HSM-SKC, a to předjejich provedením.

8. Nabyvatel není oprávněn zkoumat ASW HSM-SKC, studovat jej nebo zkoušet jeho fungování
za účelem zjištění myšlenek a principů, na nichž je založen kterýkoliv prvek ASW HSM-SKC,
jinak než v rámci obvyklého využíváni programu. K jakýmkoliv úpravám, doplňkům a změnám
ASW HSM-SKC nebo jeho doprovodné dokumentace, a to i když takové zásahy směřují k
opravě zřejmé vady nebo jsou v souladu se zamýšleným účelem při jeho operativním využití
nabyvatelem, je nabyvatel oprávněn pouze na základě předchozího písemného souhlasu
poskytovatele.

9. Veškeré myšlenky a jejich vyjádření obsažené v licenčních produktech jsou zároveň předmětem
obchodního tajemství poskytovatele. Předmětem obchodního tajemství jsou i veškeré další
informace o skutečnostech obchodní, výrobní a technické povahy týkající se předmětných
licenčních produktů, které byly poskytovatelem předány nabyvateli v souvislostí s poskytnutím
licence. Nabyvatel se zavazuje využívat poskytnuté podklady a informace výlučně k
sjednanému užití ASW HSM-SKC. Je zcela nepřípustné jejich užití k jinému účelu, zejména k
vlastnímu vývoji či výrobě stejného či obdobného počítačového programu. Stejně tak je
nepřípustné umožnit užití těchto podkladů a informací třetími osobami, ať již k takovému či k
jakémukoliv jinému účelu. Nabyvatel se zavazuje držet skutečnosti tvořící předmět obchodního
tajemství přísně v tajnosti a dbát, aby tyto skutečnosti nebyly sděleny, svěřeny či jinak
zpřístupněny třetím osobám, ledaže by k tomu dostal předchozí písemný souhlas poskytovatel.
Za tím účelem se nabyvatel zavazuje svěřit skutečností tvořící obchodní tajemství
poskytovatele jen těm svým pracovníkům, u kterých je znalost těchto skutečností předpokladem
k smluvenému využití ASW HSM-SKC, a to pouze v nezbytném rozsahu. Tyto pracovníky,
jakož í ostatní své pracovníky se nabyvatel zavazuje informovat o tom, že veškeré podklady a
informace týkající se ASW HSM-SKC jsou předmětem obchodního tajemství poskytovatele,
zavázat je k mlčenlivosti a zakázat jim, aby si pořizovalí kopie jakýchkoliv podkladů či vlastního ASW HSM-SKC. Nabyvatel se zavazuje zajistit, že dodržování obchodního tajemství
jeho pracovníky bude soustavně prosazováno a kontrolováno.

10. Nabyvatel souhlasí s tím, že porušení ustanovení uvedených v tomto článku představuje
porušení této smlouvy a straně poskytovatele vzniká nárok na odškodnění. Nabyvatel souhlasí s
tím, že se jedná o závažný důvod k vypovězení této smlouvy dle čl. VIII odst. 3c) Smlouvy o
dílo, a zavazuje se uhradit poskytovateli licence ušlý zisk a škodu, kterou poskytovateli svým
jednáním způsobil.

11. Poskytovatel nemůže v žádném případě zaručit nepřetržité a trvale bezchybně fungování jak
informačního systému nabyvatele, tak jeho výpočetní techniky, ani neručí za správnost a kvalitu
dat zadaných pracovníky nabyvatele v ASW HSM-SKC. Zavazuje se však, že servisní služby
budou zajišťovány tak, aby ASW HSM-SKC byl způsobilý pro užití k smluvenému účelu a
zachoval si takto stanovené smluvené a obvyklé vlastnosti.

12. Záruka se nevztahuje na vady způsobené neodborným použitím ASW HSM-SKC či jiným jeho
použitím v rozporu s postupem předepsaným v poskytovatelem dodané dokumentaci k ASW
HSM-SKC, jakož ijeho neoprávněnému pozměnění či použitím na jiném technickém zařízení
než na příslušném hardware dodaném nebo schváleném poskytovatelem. Poskytovatel dále
neodpovídá za vady způsobené zásahem nabyvatele nebo programem třetí strany do ASW
HSM-SKO, včetně napadení počítačovými víry, změnou instalace programu a změnou
nastavení konfigurace HW, která nebyla odsouhlasena poskytovatelem.

13. Záruka se rovněž nevztahuje na ztrátu dat z paměťových médií a to i v důsledku přímého
nezavinění obsluhou. Poskytovatel nenese odpovědnost za škody způsobené nabyvatelí vlivem
ztráty či poškození dat, jakož i jakoukoli manipulací s nimi. poskytovatel nese odpovědnost za
ztrátu dat pouze v případě, že byla způsobena poskytovatelem nebo prokázanou vadou ASW
HSM-SKC. Odpovědnost poskytovatele za takto prokázanou vadu ASW HSM-SKC se vztahuje
na období od okamžiku, kdy nabyvatel provede poslední zálohu dat, do okamžiku ztráty dat.
Předpokladem této záruky je úspěšné obnovení databáze ze zálohy. Nabyvatel je povinen
provádět denní zálohování dat.

14. Záruka není platná, jestliže nabyvatel umožní použití nebo užívání ASW HSM-SKC nebo jeho
části třetí osobě v rozporu s touto smlouvou.


V Praze dne 31-07-2008 V Praze dne 31. 7. 2008

 
Za nabyvatele  
Ing. Václav Kraus  
Ředitel odboru informatiky  

Za poskytovatele  
Miroslava Turková  
Předseda představenstva  



 

 

