---
"id":               LIC/40/01/001613/2008/3
"layout":           contract
"datum podpisu":    2014-08-26
"datum účinnosti":  2014-08-26
"použité smluvní typy":
  - licenční smlouva
"předmět":          Dodatek č. 3 k licenční smlouvě 
"smluvní strany":
 -   
  "role":     nabyvatel
  "jméno":    "Hlavní město Praha"
  "orgán":    odbor informatiky
  "zástupce": Ing. David Vorlíček
  "funkce":   ředitel odboru informatiky
 -   
  "jméno":    "eMoneyServices, s.r.o."
  "zástupce": Michal Šilhák
  "funkce":   jednatel
  "role":     poskytovatel

"náklady":

"soubory":
 - 
  "název": "Dodatek k licenčním ujednáním k software SKC"
  "podepsaná verze": contract.pdf
  "strojově čitelná verze": index.md
  "upravitelná verze": 
  "náhled": miniatura.jpg

"ruší": 
"mění": LIC/40/01/001613/2008
"změněno": 
"zrušeno":
---

## DODATEK K LICENČNÍM UJEDNÁNÍM K SOFTWARE SKC
(DODATEK Č. 3 K LICENČNÍ SMLOUVĚ Č. LIC/40/01/001613/2008)  

SMLUVNÍ STRANY:

**Hlavní město Praha**  
IČ: 00064581  
sídlem: Mariánské nám. 2/2 110 01 Praha 1  
Bankovní spojení:   
zastoupeno: Ing. Davidem Vorlíčkem, ředitelem odboru informatiky MHMP  
(dále jen „**Nabyvatel**“)

a

**eMoneyServices s.r.o.**  
IČ: 241879933  
DIČ: CZ24187933
sídlem: Kubánské náměstí 1391/11, Vršovice, 100 00 Praha 10  
bankovní spojení:   
zapsaná v obchodním rejstříku vedeném Městským soudem v Praze, oddíl C, vložka č. 186877
zastoupená: Michalem Šilhákem, jednatelem společnosti
(dále jen „**Poskytovatel**“)

společně dále jen „**Smluvní strany**“ nebo též jednotlivě jen „**Smluvní strana**“

VZHLEDEM K TOMU, ŽE

(A) Nabyvatel se společností HAGUESS, a.s. se sídlem Průhonice, Na Michovkách I. 686, okres Praha-západ, PSČ 252 43, IČ 250 85 166 (dále jen **HAGUESS**) uzavřel v souvislosti s realizací projektu OpenCard dne 6. 11. 2006 licenční smlouvu č. LIC/40/05/001128/2006, kterou HAGUESS poskytnul Nabyvateli oprávnění k výkonu práva užít počítačový program (dále jen **Licence**) včetně implementace počítačového programu (dále jen **Software SKC**). Udělená Licence Nabyvatele v souladu s výše citovanou licenční smlouvou opravňovala vést v rámci Software SKC informace pro LIMIT 100.00 evidovaných čipových karet (dále jen **Evidovaná karta**), pro 15 konfigurovaných uživatelských stanic (dále jen **konfigurovaná stanice**) a 5 integraovaných kartových aplikací (typ licence B.I.1)q 

(B) V současné době je vlastníkem majetkových práv k Software SKC Poskytovatel, který jakožto kupující uzavřel se společností HAGUESS jakožto prodávajícím dne 31. 10. 2012 smlouvu o prodeji části podniku ve znění dodatku č. 1. ze dne 1. 1. 2013 (dále jen **Smlouva o prodeji podniku**) dle ust. § 476 a násl. zákona č. 513/1991 Sb., obchodního zákoníku ve znění pozdějších předpisů (dále jen **ObchZ**) Dne 18. 1. 2013 pak bylo HMP v souladu s ust. § 477 odst. 4 ObchZ oznámeno ve společném prohlášení HAGUESS a Poskytovatele ze dne 11. 1. 2013 (dále jen **Oznámení**), že došlo k převzetí závazků a pohledávek ve vztahu k HMP, a to ohledně smluv specifikovaných v příloze oznámení (mimo jiné též závazky ze slmouvy uvedené níže v bodě C). 

(C) V souvislosti s postupně narůstajícím počtem Evidovaných karet vznikla potřeba rozšířit udělenou Licenci, a dne 14. 7. 2008 proto byla Smluvními stranami uzavřena licenční smlouva č. LIC/40/01/001613/2008 (dále jen **Smlouva**), kterou došlo ke zvýšení množstevního rozsahu poskytnuté Licence na základě dříve sjednaných podmínek, tj. k rozšíření původního typu licence udělaného Poskytovatelem na typ licence C.III.1 umožňující vést v rámci Software SKC informace pro LIMIT 200.000 Evidovaných karet, pro 45 konfigurovaných uživatelských stanic a 5 integrovaných kartových aplikací; 

(D) Prostřednictvím Dodatku č. 1. ke Smlouvě ze dne 12. 2. 2010 (dále jen **Dodatek č. 1.**) došlo k dalšímu rozšíření Licence tak, že umožnila vést v rámci Software SKC inormace pro LIMIT 650 000 Evidovaných karet, pro 45 konfigurovaných uživatelských stanic a 5 integrovaných kartových aplikací (typ licence D.III.1);

(E) Prostřednictvím Dodatku č. 2. ke Smlouvě ze dne 24. 8. 2011 (dále jen **Dodatek č. 2**) došlo dosud k poslednímu rozšíření Licence tak, že nyní umožňuje vést v rámci Software SKC informace pro LIMIT 950.00 Evidovaných karet, pro 45 konfigurovaných uživatelských stanic a 5 integrovaných kartových aplikací (typ Licence E.III.1);

(F) Skutečný rozsah užívání Software SKC ze strany nabyvatele ke dni uzavření tohoto Dodatku č. 3 překračuje množstevní rozsah oprávněného užívání dle Licence typu E.III.1.

**UZAVÍRAJÍ SMLUVNÍ STRANY** v souladu s článkem VIII. odst. 3 Smlouvy níže uvedeného dne, měsíce a roku na základě vzájemné shody tento dodatek č. 3 ke Smlouvě (dále jen **Dodatek č. 3**)

### 1. PŘEDMĚT DODATKU	

1.1. Poskytovatel tímto Dodatkem č. 3 a za podmínek v něm uvedených Nabyvateli k okamžiku uhrazení licenčního poplatku uděluje Licenci umožňující Nabyvateli užití Software SKC k vedení evidence celkem o 1.270.000 Evidovaných kartách a 78 konfigurovaných stanicích (již dříve byla Dodatkem č. 2 Licence udělena ve vztahu k 950.000 Evidovaných karet a 45 konfigurovaným stanicím). Oproti stávajícímu stavu tedy bude Nabyvatel oprávněn užívat limit Evidovaných karet v rámci Licence celkem o dodatečných 320.000 Evidovaných karet a limit konfigurovaných stanic celkem o dodatečných 33 konfigurovaných stanic s tím, že okamžikem zaplacení licenčního poplatku dle tohoto Dodatku č. 3. dojde k navýšení limitu Evidovaných karet v rámci Licence o 320 000 Evidovaných karet a limitu konfigurovaných stanic o 33 konfigurovaných stanic. Bez ohledu na navyšování limitu Evidovaných karet a konfigurovaných stanic se Licence bude nadále vztahovat na 5 integrovaných kartových aplikací. Typ Licence udělovaný na základě tohoto článku 1.1 Dodatku č. 3. je v souladu s přílohou č. 1. Smlouvy ve znění tohoto Dodatku č. 3 definován jako typ Licence F.VI.1.

1.2. Pro práva a povinnosti Smluvních stran vztahující se k Licenci typu F.VI.1 platí v plném rozsahu ustanovení Smlouvy a jejích příloh. Dodatku č. 1. a č. 2. a tohoto dodatku č. 3. Tam, kde se hovoří o Smlouvě, rozumí se tím Smlouva ve znění Dodatku č. 1. a Dodatku č. 2, nevyplývá-li z kontextu něco jiného. Smluvní strany se pro vyloučení pochybností dále v odstavcích 1.4 až 1.7 tohoto Dodatku č. 3. dohodly na úpravách Smlouvy, které budou reflektovat výše citované rozšíření Licence na typ F.VI.1.

1.3 Tam, kde se ve Smlouvě hovoří o rozšíření úvodní licence Software SKC na nový typ licennce, má se v důsledku uzavření tohoto Dodatku č. 3. na mysli rozšíření typu Licence udělaného prostřednictvím Dodatku č. 2 (tj. typu E.III.1) na Licenci typu F.VI.1 dle tohoto Dodatku č. 3. 

1.4 Stávající znění článku II. odst. 2. Smlouvy se jako celek nahhrazuje okamžikem zaplacení všech licenčních poplatků dle tohoto Dodatku č. 3. následujícím zněním:

> Licence je ze strany poskytovatele nabyvateli tímto udělena a poskytnuta tak, že dochází k navýšení limitu Evidovaných karet a konfigurovaných stanic v rámci Licence v nabyvatelem stanoveném rozsahu, a to do maximálního množství 1.270.000 Evidovaných karet (oproti dosavadnímu limitu 950.000 Evidovaných karet) a 78 konfigurovaných stanic (oproti dosavadnímu limitu 45 konfigurovaných stanic). Poskytovatel je povinnen na základě úhrady příslušného licenčního poplatku nabyvatelem bezodkladně učinit potřebná technická opatření, zejména vystavení příslušného certifikátu, aby nabyvateli bylo prakticky umožněno užívat Software SKC v rozsahu navýšení limitu Evidovaných karet a konfigurovaných stanic v rámci Licence nejpozději do 5 pracovních dnů od provedení úhrady. Uhrazením příslušného licenčního poplatku Nabyvateli vznikne právo na využívání Software SKC k vedení evidence o takovém množství Evidovaných karet a konfigurovaných stanic (nad rámec dosavadnního limitu Evidovaných karet a konfigurovaných stanic v rámci Licence), ve vztahu k němuž byl licenční poplatek uhrazen. Licence je touto smlouvou ve znění jejího dodatku č. 1, dodatku č. 2 a dodatku č. 3. rozšířena z původně poskytnutého typu licence na typ licence F.VI.1 v souladu s přílohou č. 1. této licenční smlouvy. Poskytovatel má právo v přiměřeném rozsahu a s přiměřeným časovým předstihem požadovat ověření skutečného stavu čerpání Licence a správnosti údajů uvedených nabyvatelem ohledně počtu Evidovaných karet a konfigurovaných stanic, přičemž nabyvatel á povinnost poskytnout mu přiměřenou součinnost.

1.5. První dílčí odstavec článku III. odst. 2 Smlouvy se nahrazuje okamžikem zaplacení všech licenčních poplatků dle tohoto Dodatku č. 3 následujícím zněním (přičem ostatní odstavce zůstávají nedotčeny):

> Poskytovatel uděluje nabyvateli podle ustanovení § 46 a násl. zákona č. 121/2000 Sb. autorského zákona, ve znění pozdějících předpisů, oprávnění k výkonu práva užít Software SKC v licenci typu F. VI. 1 (dále jen lience). Licence se uděluje jako časově neomezená a vztahuje se pouze na území České republiky. Nabyvatel není povinen licenci využít. Tato licence (dále též nnový typ licence( udělovaná na základě této smlouvy ve znění jejího dodatku č. 1, dodatku č. 2 a dodatku č. 3 nahrzuje dříve udělenou a plně uhrazenou licenci Sotware SKC typu E.III.1 formou rozšíření na typu F.VI.1 a umožňuje nabyvateli požadovat navyšování limitu Evidovaných karet v rámci Licence celkem na 1.270.000 Evidovaných karet (oproti dosavadnímu limitu 950.000 Evidovaných karet), počet konfigurovaných uživatelských STANIC na 78 (oproti dosavadnímu limitu 45 konfigurovaných stanic) a počet integrovnaých K.APLIKACÍ je do 5 v souladu s přílohou č. 1 této smlouvy. Uhrazením příslušného licenčního poplatku Nabyvateli vznikne právo na využívání Software SKC k vedení evidence o takovém množství Evidovaných karet a konfigurovaných stanic (nad rámec dosavadního limitu Evidovaných karet a konfigurovaných stanic v rámci Licence), ve vztahu k němuž byl licenční poplatek uhrazen.

1.6 V příloze č. 1 Smlouvy se tabulka uvedená pod bodem 1. Počet evidovaných karet v aplikacích SKC (LIMIT) nahrazuje následující tabulkou:

|Typ|Limit od-do|Limit od-do|Cena za 1 evidovanou kartu (CK)|
|E.|650.001|do 950.000|cena za licenci v rozsahu limitu E byla Nabyvatelem Poskytovateli v minulosti plně uhrazena|
|F.|950.001|1.270.000|50,- Kč bez DPH. Cena za navýšení LIMITU v rámci licence typu F bude ze strany Nabyvatele poskytovateli hrazena v souladu s podmínkami dodatku č. 3 Smlouvy.|
|G.|1.270.001|Neomezenn, konkrétní hodnota LIMITU bude určen požadavkem nabyvatele|Maximálně 50,- Kč bez DPH|

1.7. V příloze č. 1 Smlouvy se tabulka uvedená pod bodem 2. Počet konfigurovaných uživatelských terminálů pracujících s kartovými aplikacemi v SKC (LIMIT) nahrazuje násleudjící tabulkou (přičemž zbývající část Přílohy č. 1 Smlouvy zůstává nedotčena):

|Typ|STANIC od-do|STANIC od-do|Cena za 1 konfigurovanou stanici (CS)|
|III.|31|45|cena za licenci v rozsahu limitu E byla Nabyvatelem Poskytovateli v minulosti plně uhrazena|
|IV.|46.|60|57.000,- Kč bez DPH bude ze strany Nabyvatele Poskytovateli hrazena v souladu s podmínkami dodatku č. 3 Smlouvy|
|V.|61|75|51.000,- Kč bez DPH|
|VI.|76|78|45.000,- Kč bez DPH bude ze strany Nabyvatele Poskytovateli hrazena v souladu s podmínkami dodatku č. 3 Smlouvy|
|VII.|79|a více|45.000,- Kč bez DPH|

1.8 V textu přílohy č. 2 Smlouvy se bod 3 nahrazuje okamžikem zaplacení všech licenčních poplatků dle tohoto dodatku č. 3 následujícím zněním:

> Nabyvatel je oprávněn poskytnout zcela nebo zčásti osobě, kterou Nabyvatel případně pověří správou a/nebo provozem PCKS, oprávnění tvořící součástí licence k Softwaru SKC, tj. poskytnout takové osobě podlicenci k Softwaru SKC, a to výhradně za účelem užítí Softwaru SKC pro Provoz PCKS ve prospěch Nabyvatele.

1.9 Okamžiem zaplacení licenčního poplatku dle tohoto bodu se navyšuje limit Evidovaných karet v rámci Licence o 320.000 Evidovaných karet. Za toto navýšení je Nabyvatel povinen Poskytovateli zaplatit jednorázový licenční poplatek ve výši 16.000.000 Kč bez DPH (tj. 19 360 000,- Kč včetně 21 % DPH), a to do 15 dnů po obdržení Poskytovatelem řádně vyhotoveného daňového dokladu (aktury). Okamžikem zaplacení jednorázového licenčního poplatku dle předchozí věty se tak limit Evidovaných karet v rámci Licence zvyšuje na 1.270.000 Evidovaných karet.

1.10 Okamžikem zaplacení licenčního poplatku dle tohoto bodu se dále navyšuje limit konfigurovaných stanic v rámci Licence o 33 konfigurovaných stanic. Za toto navýšení je Nabyvatel povinen Poskytovateli zaplatit jednorázový licenční poplatek ve výši 1.755.000 Kč bez DPH (tj. 2.123.550,- Kč včetně 21 % DPH), a to do 15 dnů po obdržení Poskytovatelem řádně vyhotoveného daňového dokladu (faktury). Okamžikem zaplacení příslušného licenčního poplatku se tak limit konfigurovaných stanic v rámci Licence zvyšuje na 78 konfigurovaných stanic. 

1.11 Nedojde-li k zaplacení jednorázových licenčních poplatků ve lhůtě 15 dnů ode dne uplynutí lhůty dle článku 1.9 a 1.10 tohoto Dodatku č. 3, je poskytovatel oprávněn od tohoto Dodatku č. 3 s okamžitou účinností odstoupit. 

### 2 PROHLÁŠENÍ SMLUVNÍCH STRAN	

Smluvní strany činí ve vztahu ke vzájemným právům a povinnostem, které se týkají oprávnění Nabyvatele k výkonu práva užít Software SKC, následující prohlášení.

2.1 V souladu s ujednáními podle článku II. odst. 3. Smlouvy a podle článku III. odst. 2 Smlouvy je Licence v rozsahu odpovídajícím navýšení licenčního parametru z Licence typu E.III.1 na Licenci typu F.VI.1 poskytnuta jako časově neomezená od okamžiku zaplacení licenčních poplatků uvedených v článcích 1.9 a 1.10 a Nabyvatel je na základě Smlouvy oprávněn užívat Software SKC (i) v rozsahu odpovídajícím navýšení licenčního parametru z Licence typu E.III.1 na Licenci typu F.VI.1 od okamžiku zaplacení licenčních poplatků uvedených v článcích 1.9 a 1.10 dále po celou dobu trvání majetkových práv k Sotware SKC a (ii) následně, po uplynutí doby trvání těchto majetkových práv, je oprávněn Software SKC užít bez dalšího jako tzv. "volné dílo" ve smyslu autorského zákona, popř. právního předpisu, kterým tento zákon může být v budoucnu nahrazen. 

2.2 Pojmem **Evidovaná karta** se pro účely tohoto Dodatku č. 3, Dodatku č. 2, Dodatku č. 1, Smlouvy a veškerých jí předcházejících ujednání Smluvních stran týkajících se oprávnění Nabyvatele k výkonu práva užít Software SKC v kterémkoliv konkrétním okamžiku rozumí pouze karta, která (i) byla předána konečnému držiteli, či uživateli karty, a (ii) která je aktivní, tzn. umožňuje jejímu držiteli, či uživateli využívat služby zpřístupněné prostřednictvím kartových aplikací zapojených do systému PCKS; pro odstranění pochybností platí, že za aktivní kartu nejsou považovány karty, u kterých uplynula doba jejich platnosti, a/nebo karty, které jsou zrušeny, tj. trvale blokovány pro PCKS jako celek bez možnosti opětovného využití v jeho rámci. 

### 3 ZÁVĚREČNÁ UJEDNÁNÍ

3.1 Veškeré výrazy uvedené v tomto Dodatku č. 3 s velkým počátečním písmenem mají význam přiřazený jim ve Smlouvě, Dodatku č. 1 a Dodatku č. 2, pokud není výslovně uvedeno jinak.

3.2 Udělením nového typu Licence dle článku 1 tohoto Dodatku č. 3 nejsou dotčena žádná z práv či žádný z nároků smluvních stran ve vztahu k užívání Software SKC nad rámec poskytnutých licencí před uzavřením tohoto Dodatku č. 3, ať již uplatněných žalobou ze dne 26. června 2014, či dosud neuplatněných. Dále se pro vyloučení pochybností sjednává, že zaplacení licenčního poplatku dle tohoto Dodatku č. 3 nepředstavuje žádnou platbu narovnání či platbu, o kterou by se jakkoli snižovaly či modifikovaly zákonné či jiné nároky poskytovatele v souvislosti s užíváním Software SKC ze strany nabyvatele nad rámec poskytnutých licencí před uzavřením tohoto Dodatku č. 3, které však nabyvatel tímto nikterak neuznává.

3.3 Ostatní ustanovení Smlouvy i jejich příloh zůstávají beze změn. V případě rozporu mezi ustanovením Smlouvy a ustanovením některé z jejich příloh má přednost ustanovení Smlouvy ve znění Dodatku č. 1, Dodatku č. 2 a tohoto Dodatku č. 3

3.4 Tento Dodatek č. 3 nabývá platnosti a účinnosti dnem jeho popdpisu oběma Smluvními stranami.

3.5 Tento Dodatek č. 3 je vyhotoven ve čtyřech (4) vyhotoveních v českém jazyce, přičemž všechna vyhotovení mají platnost originálu. Tři (3) vyhotovení Dodatku č. 3 obdrží Nabyvatel a jedno (1) Poskytovatel.

3.6 Smluvní strany výslovnně souhlasí s tím, aby tato Smlouva byla uvedena v Centrální evidenci smluv (CES) vedené Nabyvatelem, která je veřejně přístupná a která obsahuje údaje o smluvních stranách, předmětu smlouvy, číselné označení této smlouvy, datum jejího podpisu a její elektronickou podobu. Smluvní strany prohlašují, že skutečnosti uvedené v této Smlouvě nepovažují za obchodní tajemství ve smyslu § 504 občanského zákoníku a udělují svolení k jejich užití a zveřejnění bez stanovení jakýchkoliv dalších podmínek. Poskytovatel a Nabyvatel se tímto dohodli, že Nabyvatel je (dle svého volného uvážení bez ohledu na jakákoliv předchozí ujednání) oprávněn tento Dodatek č. 3, jakož i jakékoliv další smlouvy a ujednání uzavřená mezi Smluvními stranami v oblasti licencí na Software SKC zpřístupnit třem stranám anebo zveřejnit. 

3.7 Smluvní strsany prohlašují, že souhlasí s obsahem tohoto Dodatku č. 3, který byl sepsán na základě jejich svobodné vůle.

**NABYVATEL:** ___________________

V Praze dne 25. 8. 2014

**POSKYTOVATEL:** ___________________

V Praze dne 26. 8. 2014

