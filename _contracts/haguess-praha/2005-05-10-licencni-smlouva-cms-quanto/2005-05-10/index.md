---
"id":               LIC/40/06/000876/2005
"layout":           contract
"datum podpisu":    2005-05-10
"datum účinnosti":  2005-05-10
"použité smluvní typy":
  - licenční smlouva
"předmět":          Licenční smlouva CMS Quanto
"smluvní strany":
 - 
  "role":     nabyvatel
  "jméno":    "Hlavní město Praha"
  "orgán":    odbor informatiky
  "zástupce": Ing. Ivan Seyček
  "funkce":   ředitel odboru informatiky
 -   
  "jméno":    "Haguess, s.r.o."
  "zástupce": Jaroslav Turek
  "funkce":   jednatel společnosti
  "role":     poskytovatel

"náklady": 1650000 (bez DPH)

"soubory":
 - 
  "název": "Licenční smlouva"
  "podepsaná verze": contract.pdf
  "strojově čitelná verze": index.md
  "upravitelná verze": 
  "náhled": miniatura.jpg

"ruší": 
"mění":
"změněno": 
"zrušeno":
---

## Licenční smlouva o poskytnutí oprávnění k výkonu práva užít počítačový program

č. **LIC/40/06/000876/2005**  

uzavřená podle ust. § 46 a násl. zák. č. 121/2000 Sb., o právu autorském a o právech souvisejících s právem autorským a o změně některých zákonů (autorský zákon) a § 269 odst. 2 a násl. zákona č. 513/1991 Sb., obchodní zákoník, ve znění pozdějších předpisů (dále jen “smlouva”)

### 1. SMLUVNÍ STRANY  

1.1 **Hlavní město Praha**  
se sídlem Mariánské nám. 2, 110 01 Praha 1  
zastoupené Ing. Ivanem Seyčkem, ředitelem odboru informatiky   Magistrátu hl.m.Prahy  
Bankovní spojení: PPF banka, a.s., Praha 1, číslo účtu: 27-5157-998/6000  
IČ: 00064581, DIČ: CZ00064581
(dále jen **”nabyvatel”**)


1.2 **Haguess, s.r.o.**  
se sídlem Na Michovkách I. 686, 252 43 Průhonice  
zastoupená Ing. jaroslavem Turkem, jednatelem společnosti  
Bankovní spojení: ČSOB, pobočka Průhonice, číslo účtu: 163486703/0300  
IČ: 25085166, DIČ: C225085166  
(dále jen **“poskytovatel”**)

### 2 PŘEDMĚT SMLOUVY

* 2.1. Poskytovatel touto smlouvou poskytuje nabyvateli oprávnění k výkonu práva užít počítačový program (dále též „licenci“) včetně implementace počítačového programu (dále též „software“) a relevantních technologií, jejichž podrobná specifikace je obsažena v *Příloze č. 1* této smlouvy, a to za odměnu (dále též „cenu“) a podmínek dále v této smlouvě stanovených.

* 2.2. Nabyvatel se touto smlouvou zavazuje vyvinout stanovenou součinnost k převzetí software a dále se zavazuje zaplatit poskytovateli dohodnutou cenu.

### 3 MÍSTO A TERMÍN DODÁNÍ SOFTWARE

* 3.1. Místem dodání software je sídlo nabyvatele, není-li v *Příloze č. 2* této smlouvy výslovně stanoveno jinak.

* 3.2. Termín dodání software je stanoven v *Příloze č. 3* této smlouvy, a to podle sjednaného harmonogramu.

### 4 CENA A PLATEBNÍ PODMÍNKY

* 4.1. Cena (odměna) za poskytnutí licence k software včetně implementace licencovaného software a relevantních technologií byla dohodou smluvních stran stanovena částkou 1.650.000; Kč (slovy: jeden-milíon-šestset~padesát-tisíc korun českých), bez DPH.

* 4.2. Nabyvatel se zavazuje cenu dle 4.1 zaplatit v jednotlivých splátkách dle platebního kalendáře uvedeného v *Příloze č. 4* této smlouvy. Cena je splatná na základě faktur (daňových dokladů) vystavených poskytovatelem v souladu s platebním kalendářem.

* 4.3. Splatnost všech faktur (daňových dokladů) činí dvacet jedna (21) dní ode dne jejich doručení smluvní straně povinné platit. Faktura se považuje za doručenou druhý den po jejím odeslání.

* 4.4. Faktura (daňový doklad) musí obsahovat veškeré údaje vyžadované právními předpisy, zejm. ustanovením § 28 zákona č. 235/ 2004 Sb., o dani z přidané hodnoty, ve znění pozdějších předpisů. Pokud nebude faktura (daňový doklad) obsahovat stanovené náležitosti nebo v ní nebudou správně uvedené potřebné údaje, je nabyvatel oprávněn vrátit ji poskytovateli ve lhůtě pěti (5) dnů od jejího
doručení nabyvateli s uvedením chybějících náležitostí nebo nesprávných údajů. V takovém případě se přeruší běh lhůty splatnosti a nová lhůta splatnosti počne běžet doručením opravené faktury nabyvatelí; tato lhůta se zkracuje na deset (10) dní. V případě, že nabyvatel fakturu (daňový doklad) vrátí, přestože faktura
(daňový doklad) byla vystavena řádně a předepsané náležitosti obsahuje, lhůta se nestaví a pokud nabyvatel fakturu (daňový doklad) nezaplatí v původním termínu splatnosti, je v prodlení.

* 4.5. Dnem úhrady je den odepsání fakturované částky z účtu nabyvatele ve prospěch poskytovatele.

### 5 UŽÍVÁNÍ SOFTWARE A PODMÍNKY LICENCE

* 5.1. Poskytovatel poskytuje nabyvateli licenci nevýhradní, početně a teritoriálně omezenou na dobu trvání majetkových práv poskytovatele software.

* 5.2. Nabyvatel není oprávněn licenci zcela ani zčásti poskytnout třetí osobě.

* 5.3. Nabyvatel nabývá dnem úplného zaplacení ceny podle této smlouvy vlastnické právo k hmotnému nosiči dat, na kterém je zaznamenán předmětný software.

* 5.4. Nabyvatel je oprávněn vytvořit pouze nezbytný počet záložních a archivních rozmnoženin software (do maximálního počtu dvou), a to výlučně pro svou vlastní potřebu. Tyto rozmnoženiny musí nabyvatel zabezpečit proti ztrátě, odcizení, zneužití třetími osobami, a to v souladu s využitím odborných znalostí potřebných pro takové nakládání s rozmnoženinami a musí je označit všemi autorskými právy a označeními jako originál.

* 5.5. Další podmínky užívání software nabyvatelem jsou stanoveny v Příloze č. 6 této smlouvy.

* 5.6. V případě porušení kteréhokoliv ustanovení týkajícího se užívání software je poskytovatel oprávněn po nabyvateli požadovat zaplacení smluvní pokuty až do výše desetinásobku z ceny dle čl. 4.1 smlouvy včetně DPH. Tím není dotčen ani omezen nárok na náhradu vzniklé škody.

### 6 PŘEDÁNÍ A PŘEVZETÍ PLNĚNÍ

* 6.1. Poskytovatel se zavazuje v termínu dle odst. 3.2 této smlouvy předat software nabyvateli na hmotném nosiči dat. Předání se uskuteční fyzickým předáním hmotného nosiče dat, který bude obsahovat příslušný software. Součástí software nejsou zdrojové texty software.

* 6.2. O předání a převzetí hmotného nosiče dat bude sepsán předávací protokol. V případě, že nabyvatel nepodepíše při řádném předání software předávací protokol a neučiní tak ani v náhradní lhůtě tří (3) dnů, má se zato, že předávací protokol byl podepsán dnem dodání software.

* 6.3. Pokud nabyvatel software na hmotném nosiči dat nepřevezme v termínu dle odst. 3.2 této smlouvy, má se za to, že byl řádně předán a nabyvatelem převzat v den následující po dnu, kdy měl nabyvatel software na hmotném nosiči dat převzít.

### 7 DOVOZNÍ PŘEDPISY

* 7.1. Poskytovatel se zavazuje na vlastní náklad získat veškeré potřebné dovozní a vývozní licence pro jednotlivé části software.

### 8 ZÁRUKA

* 8.1. Poskytovatel poskytuje záruku, že dodaný software má ke dni podpisu protokolu o předání a převzetí hmotného nosiče dat funkční vlastnosti popsané v dokumentaci software.

* 8.2. Poskytovatel poskytuje záruku za funkčnost software pouze v případě, že je taková záruka poskytována vykonavatelem majetkových práv autora software.

* 8.3. Záruční doba počíná běžet dnem předání software podle této smlouvy.

* 8.4. Podmínky a způsob uplatňování záruky a provádění záručního servisu jsou stanoveny v Příloze č. 6. Pokud v Příloze č. 6 není způsob uplatnění vad uveden, je nabyvatel povinen vady software nahlásit poskytovateli nejpozději do patnácti (15) dnů ode dne jejich zjištění, jinak jeho právo z odpovědnosti za vadu zaniká.

* 8.5. Požádá-li nabyvatel nejpozději do jednoho (1) měsíce před uplynutím záruční doby podle této smlouvy o uzavření smlouvy o poskytování servisní podpory k software, zavazuje se poskytovatel tuto smlouvu s nabyvatelem uzavřít, a to nejpozději do jednoho (E) měsíce ode dne doručení žádosti nabyvatele, za standardních podmínek a cen poskytovatele platných v době uzavření takové smlouvy a za předpokladu, že ke dni doručení žádosti nabyvatele poskytovatel
stále poskytuje k software podle této smlouvy servisní podporu.

### 9. OPRÁVNĚNÉ OSOBY

* 9.1. Každá ze smluvních stran jmenuje oprávněnou osobu. Oprávněné osoby budou zastupovat smluvní stranu v aplikačně-smluvních a obchodních záležitostech souvisejících s plněním této smlouvy.

* 9.2. Jména oprávněných osob jsou uvedena v Příloze č.5 této smlouvy. Smluvní strany jsou oprávněny jednostranně změnit oprávněné osoby, jsou však povinny na takovou změnu druhou smluvní stranu písemně upozornit.

### 10. ODPOVĚDNOST ZA ŠKODU

* 10.1. Smluvní strany nesou odpovědnost za způsobenou škodu v rámci platných právních předpisů a této smlouvy. Smluvní strany se zavazují vyvíjet maximální úsilí k předcházení škodám a k minimalizaci vzniklých škod.

* 10.2. Žádná ze smluvních stran není odpovědná za nesplnění svého závazku v důsledku prodlení druhé smluvní strany nebo v důsledku nastalých okolností vylučujících odpovědnost § 374 obchodního zákoníku).

* 10.3. Smluvní strany se zavazují upozornit druhou smluvní stranu bez zbytečného odkladu na vzniklé okolnosti vylučující odpovědnost bránící řádnému plnění této smlouvy. Smluvní strany se zavazují vyvíjet maximální úsilí k odvrácení a překonání okolností vylučujících odpovědnost.

* 10.4. S přihlédnutím k ustanovení § 379 obchodního zákoníku konstatují obě smluvní strany sohledem na všechny okolnosti související suzavřením smlouvy, že úhrnná předvídatelná škoda, jež by mohla vzniknout, může činit maximálně částku rovnající se  padesáti procentům z ceny licencí poskytnutých poskytovatelem a uhrazených nabyvatelem na základě této smlouvy.

* 10.5. Každá ze smluvních stran je oprávněna požadovat náhradu škody i v případě, že se jedná o porušení povinnosti, na kterou se vztahuje smluvní pokuta, a to v částce přesahující smluvní pokutu.

### 11. NEPLNĚNÍ SMLUVNÍCH PODMÍNEK - ÚROKY Z PRODLENÍ

* 11.1. V případě prodlení se zaplacením peněžité částky je nabyvatel povinen zaplatit poskytovateli úrok z prodlení za každý i započatý den prodlení ve  0,05% z dlužné částky. Tím není dotčen ani omezen nárok Poskytovatelé na náhradu vzniklé škody.

* 11.2. V případě nesplnění termínů plnění uvedených v příloze č. 3 této smlouvy je poskytovatel povinen zaplatit nabyvateli úrok z prodlení ve výši 0,05 % z hodnoty odpovídající podle splátkového kalendáře (příloha č. 4) hodnotě „Milníku“ dle přílohy č. 4 s nímž je poskytovatel v prodlení, a to za každý započatý den prodlení. Dojde-li k prodlení poskytovatele s plněním z důvodů neležících na jeho straně, případně z důvodu „vis maior“, prodlužují se adekvátně tomuto prodlení lhůty k předání plnění nebo jeho ucelených částí.
V takovém případě není poskytovatel v prodlení.

* 11.3. Celková výše úroků z prodlení placených na základě této smlouvy nepřesáhne částku 500.000,- korun českých. Není~li ve smlouvě výslovně určeno jinak, vzniká nárok na sjednaný úrok z prodlení v případě každého jednotlivého porušení povinnosti. Úrok z prodlení je splatný do dvacetijedna (21) dnů ode dne doručení písemné výzvy oprávněné smluvní strany k jeho uhrazení povinnou smluvní stranou. Na splatnost úroku z prodlení se přiměřeně použije
ustanovení o Platebních podmínkách (čl. 4 smlouvy).

### 12. OCHRANA INFORMACÍ

* 12.1. Žádná ze smluvních stran nesmí zpřístupnit třetí osobě důvěrné informace, které při phíění této smlouvy získala od druhé smluvní strany. To neplatí, mají-li být za účelem plnění této smlouvy potřebné informace zpřístupněny zaměstnancům, orgánům nebo jejich členům a subdodavatelům poskytovatele podílejících se na plnění dle této smlouvy za stejných podmínek, jaké jsou stanoveny smluvním stranám v tomto článku 12, a to jen v rozsahu nezbytně
nutném pro řádné plnění této smlouvy.

* 12.2. Ochrana informací se nevztahuje na případy, kdy smluvní strana prokáže, že je tato informace veřejně dostupná, aniž by tuto dostupnost způsobila sama smluvní strana,

* 12.2.1. smluvní strana prokáže, že měla tuto informaci k dispozici ještě před datem zpřístupnění druhou stranou, a že ji nenabyla v rozporu se zákonem;

* 12.2.3. může smluvní strana získat bezúplatně tuto informaci od třetí osoby, která není omezena v jejím zpřístupnění;

* 12.2.4. obdrží smluvní strana od zpřístupňující strany písemný souhlas zpřístupňovat danou informaci; nebo 

* 12.2.5. je-li zpřístupnění informace vyžadováno zákonem nebo závazným rozhodnutím oprávněného orgánu.

* 12.3. Za důvěrné informace jsou dle této smlouvy stranami považovány veškeré informace vzájemně poskytnuté v ústní nebo v písemné formě, zejména informace, které se strany dozvěděly v souvislosti s touto smlouvou, jakož i know-how, se rozuní veškeré poznatky obchodní, výrobní, technické či ekonomické povahy související s činností smluvní strany, které mají skutečnou
nebo alespoň potenciální hodnotu a které nejsou V příslušných obchodních kruzích běžně dostupné a mají být utajeny. Za důvěrné informace jsou dále dle této smlouvy považovány software, diagnostika, dokumentace včetně manuálů a veškeré další informace, které jsou písemně označeny jako důvěrné informace poskytovatele.

* 12.4. Smluvní strany se zavazují, že nebudou důvěrné informace poskytnuté druhou stranou v listinné podobě kopírovat jako celek, ani z části; tato povinnost se nevztahuje na případy, kdy je to nezbytné k opravě, generování nebo modifikování důvěrných informací pro jejich oprávněné užití ve smyslu této smlouvy. Smluvní strany opatří každou kopii včetně jejího paměťového nosiče veškerým označením, které je uvedeno v dokumentu obsahujícím důvěrné
informace poskytnutým druhou stranou.

* 12.5. Obě smluvní strany se zavazují nakládat s důvěrnými informacemi, které  byly poskytnuty druhou stranou nebo je jinak získaly v souvislosti s plněním této smlouvy, jako s obchodním tajemstvím, Zejména uchovávat je v tajnosti a učinit veškerá smluvní a technická opatření zabraňující jejich zneužití či prozrazení.

* 12.6. Po ukončení nebo zrušení jakékoli licence poskytnuté na základě této smlouvy nabyvatel zničí a písemně zničení poskytovateli potvrdí, nebo vrátí poskytovateli všechny originály a kopie Software a dokumentace, k nimž byla zrušena nebo ukončena licence, a všechny s nimi související důvěrné informace v držení nabyvatele včetně důvěrných informací začleněných do jiného software nebo písemností. Na žádost nabyvatele poskytovatel neprodleně vrátí nabyvateli nebo
zničí důvěrné informace nabyvatele, které již nejsou zapotřebí pro účely této smlouvy.

* 12.7. Smluvní strany se zavazují, že poučí své zaměstnance, statutární orgány, jejich členy a subdodavatele, kterým jsou zpřístupněny důvěrně informace dle odstavce 12.1, o povinnosti utajovat důvěrné informace ve smyslu tohoto článku 12.

* 12.8. Budou-li informace poskytnuté nabyvatelem, které jsou nezbytné pro plnění dle této smlouvy, obsahovat data podléhající režimu zvláštní ochrany podle zákona č. 101/2000 Sb., o ochraně osobních údajů, ve znění pozdějších předpisů, je nabyvatel povinen zabezpečit splnění Všech ohlašovacích povinností, které citovaný zákon vyžaduje, a obstarat předepsané souhlasy subjektů osobních
údajů předaných ke zpracování. Této povinnosti se nabyvatel nemůže zprostit.

* 12.9. Povinnost utajovat důvěrné informace uvedená v tomto článku 12 zavazuje smluvní strany po dobu účinnosti této smlouvy a po dobu 2 (slovy: dvou) let po ukončení jejich smluvního vztahu.

* 12.10. Smluvní strana, která poruší povinnosti vyplývajících z této smlouvy ohledně ochrany důvěrných informací je povinna zaplatit druhé smluvní straně smluvní pokutu ve výši 1.000.000,-Kč (slova jeden milion korun českých) za každé nikoli nepodstatné porušení takové povinnosti, a to do patnácti (15) dnů ode dne doručení faktury vystavené na její uhrazení. Tím není dotčen ani omezen nárok
na náhradu vzniklé škody.

* 12.11. Zádné ustanovení této smlouvy přitom nebrání nebo neomezuje poskytovatele ve zveřejnění nebo obchodním využití jakékoliv technické znalosti, dovednosti nebo zkušenosti obecné povahy, kterou získal při plnění této smlouvy.

### 13. SOUČINNOST A VZÁJEMNÁ KOMUNIKACE

* 13.1. Smluvní strany se zavazují vzájemně spolupracovat a poskytovat si veškeré informace potřebné pro řádné plnění svých závazků. Smluvní strany jsou povinny informovat druhou smluvní stranu o veškerých skutečnostech, které jsou nebo mohou být důležité pro řádné plnění této smlouvy .

* 13.2. Smluvní strany jsou povinny plnit své závazky vyplývající z této smlouvy tak, aby nedocházelo k prodlení s plněním jednotlivých termínů a s prodlením splatnosti jednotlivých peněžních závazků.

* 13.3. Veškerá komunikace mezi smluvními stranami bude probíhat prostřednictvím oprávněných osob, statutárních orgánů smluvních stran, popř. pověřených pracovníků.

* 13.4. Všechna oznámení mezi smluvními stranami, která se vztahují k této smlouvě, nebo která mají být učiněna na základě této smlouvy musí být učiněna v písemné podobě a druhé straně doručena buď osobně nebo doporučeným dopisem či jinou formou registrovaného poštovního styku na adresu uvedenou na titulní stránce této smlouvy, není-li stanoveno nebo mezi smluvními stranami dohodnuto jinak.

* 13.5. Oznámení se považují za doručená třetí (3) den po jejich prokazatelném odeslání.

* 13.6. Ukládá~li smlouva doručit některý dokument v písemné podobě, může být doručen buď v papírové formě nebo v elektronické (digitální) formě jako dokument textového procesoru MS Word verze 2000 nebo vyšší na dohodnutém médiu.

* 13.7. Smluvní strany se zavazují, že v případě změny své adresy budou o této změně druhou smluvní stranu informovat nejpozději do tří (3) dnů.

### 14. ŘEŠENÍ SPORŮ

* 14.1. Práva a povinnosti vzniklé na základě této smlouvy nebo v souvislosti s touto smlouvou se řídí zákonem č. 513/1991 Sb., ve znění pozdějších předpisů (obchodní zákoník) v souladu s ustanovením § 269 odst. 2 cit. zákona.

* 14.2. Smluvní strany se zavazují vyvinout maximální úsilí k odstranění vzájemných sporů vzniklých na základě této smlouvy nebo v souvislosti s touto smlouvou a k jejich vyřešení zejména prostřednictvím jednání oprávněných osob nebo pověřených zástupců.

* 14.3. Nedohodnou-li se smluvní strany na způsobu řešení vzájemného sporu, má každá ze smluvních stran právo uplatnit svůj nárok oznámením o zahájení rozhodčího řízení, které bude vedeno podle pravidel stanovených dále. Strana, která uplatňuje svá práva podle tohoto odst. 14.3 a násl., je stranou žalující (navrhovatel), a druhá strana je odpůrcem. S oznámením musí být spojen návrh na zahájení rozhodčího řízení (žaloba). Nárok je uplatněn doručením řádného oznámení odpůrci.

* 14.4. Rozhodčí řízení bude konáno v Praze v České republice.

* 14.5. Do patnácti (15) dnů od doručení oznámení o zahájení rozhodčího řízení odpůrci jmenuje každá ze smluvních stran jednu (1) osobu jako rozhodce a toto jmenování oznámí neprodleně straně druhé a jmenovanému rozhodci; za oznámení osoby druhého rozhodce rozhodcům odpovídá navrhovatel, pokud odpůrce splnil řádně povinnost rozhodce jmenovat. Navrhovatel může rozhodce jmenovat v oznámení dle odst. 14.3. Pokud odpůrce nejmenuje ve stanovené lhůtě rozhodce, může tohoto rozhodce jmenovat navrhovatel.

* 14.6. Do dalších patnácti (15) dnů po zvolení obou rozhodců jmenují rozhodcí takto jmenovaní třetího ~ předsedajícího rozhodce a oznámí tuto skutečnost stranám. Nedojde-lí takto ke jmenování předsedajícího rozhodce, požádají rozhodci o jeho jmenování předsedu Rozhodčího soudu při Hospodářské komoře ČR a Agrární komoře CR.

* 14.7. Rozhodci určení dle odst. 14.5 mohou být kdykoliv nahrazeni osobami na základě jednomyslné dohody smluvních stran z důvodů zdravotní nezpůsobilostí, smrtí či jiných závažných důvodů; není-li dosud jmenován předsedající rozhodce, jmenuje náhradníka ta strana, které jmenovala indisponovaného rozhodce. Nedohodnou-li se strany do pěti (5) dnů na jmenování náhradního rozhodce, určí jej předsedající rozhodce, a jde-li o předsedajícího rozhodce, jmenují rozhodci nového rozhodce. Nově jmenovaní rozhodci pak provedou celé řízení od počátku, nedohodnou-li se, že budou pokračovat ve stávajícím řízení.

* 14.8. Žaloba musí obsahovat jména a adresy smluvních stran, popis nároku, stanovení výše nároku a návrh na řešení sporu.

* 14.9. Žaloba se ve znění doručeném odpůrci dle odst. 14.3 předkládá předsedajícímu rozhodcí, je-li určen nebo jmenován; není-li dosud určen nebo jmenován, předkládá se návrh na zahájení řízení kterémukolí určenému rozhodčí. Rozhodce je povinen na návrhu na zahájení řízení vyznačít den, kdy mu návrh došel; tímto dnem se považuje nárok za uplatněný, nepodařilo-li se doručit oznámení dle odst. 14.3 odpůrci. Nejdříve může navrhovatel předložit návrh na
zahájení rozhodčího řízení jmenovanému rozhodci, pokud jej označil již v oznámení dle odst. 14.3, ke dni doručení tohoto oznámení. Rozhodcí provedou rozhodčí řízení způsobem, který uznají za vhodný, přičemž platí, že smluvní strany musí mít rovnoprávné postavení a musí být poskytnuta stejná možnost prezentovat své stanovisko před rozhodci. Každá ze smluvních stran má právo požadovat, a to i v průběhu řízení, aby rozhodci provedli procesní řízení s předkládáním důkazů, výslechem svědků a znalců a výslechem stran.

* 14.10. Změnit návrh na zahájení rozhodčího řízení může navrhovatel jen se souhlasem odpůrce, a byl-li jmenován předsedající rozhodce, i bez souhlasu odpůrce se souhlasem tohoto rozhodce, který může změnu návrhu odmítnout, nelze-li výsledky dosavadního řízení použít pro řízení o změněném návrhu.

* 14.11. Smluvní strany se mohou nechat zastoupit osobami dle svého vlastního výběru. Jména zástupců musí být písemně sdělena druhé smluvní straně. Všechny doklady předložené rozhodcům musí být zároveň zaslány druhé straně sporu.

* 14.12. Rozhodčí budou zasedat nepřetržitě osm (8) hodin denně a šest (6) dní v týdnu, dokud nedospějí k rozhodnutí, nedohodnou-li se rozhodci na prodloužení této doby pro zasedání.

* 14.13. Rozhodčí jednání budou vedena v jazyce českém. Písemnosti předkládané smluvními stranami při rozhodčím řízení musí být přeloženy do českého jazyka, nerozhodnou-li rozhodcí v odůvodněných případech jinak

* 14.14. Je-li některý rozhodce nečinný, postupuje se obdobně dle odst. 14.7; je-li však nečinný rozhodce jmenovaný odpůrcem, určí náhradního rozhodce navrhovatel.

* 14.15. Odměna rozhodců musí být zásadně vždy stanovena předem písemnou dohodou smluvních stran. Nedohodnou-li se strany na této odměně, určí odměnu se souhlasem rozhodců navrhovatel. Náklady rozhodčího řízení,  odměnu rozhodců, administrativní náklady rozhodců a náklady právního zastoupení uhradí smluvní strany podle úspěchu ve věci. Strana, která má ve věci úspěch, má právo proti druhé straně na náhradu nákladů rozhodčího řízení obdobně dle ust. § 142 odst. 1 až 3 zákona č. 99/ 1963 Sb., občanský soudní řád
ve znění pozdějších předpisů. Výši nákladů řízení a jejich rozdělení a náhrady určí rozhodci ve svém nálezu.

* 14.16. Rozhodčí nález je konečný a závazný pro všechny smluvní strany a žádná ze smluvních stran se neobrátí k žádnému orgánu se žádostí o přezkoumání. Tím není dotčeno právo smluvních stran navrhnout soudu zrušení rozhodčího nálezu nebo navrhnout zastavení nařízeného výkonu rozhodnutí v souladu se zákonem.

* 14.17. Strana žalující může namísto postupu dle odst. 14.3 podat žalobu k obecnému soudu nebo Rozhodčímu soudu při Hospodářské komoře ČR a Agrární komoře ČR; pokud byl učiněn první úkon k zahájení rozhodčího řízení (odst. 14.3), mohou tak učinit jen v případě, že se tak písemně dohodnou nebo nebyl jmenován předsedající rozhodce ani postupem dle odst. 14.6 věta druhá.

* 14.18. V případě soudního řešení sporů mezi smluvními stranami je místně příslušným soudem Městský soud v Praze.

### 15. PLATNOST A ÚČINNOST SMLOUVY

* 15.1. Tato smlouva nabývá platnosti a účinnosti dnem jejího podpisu oběma smluvními stranami.

* 15.2. Tato smlouva se uzavírá na dobu určitou, a to od data jejího podpisu do 31.12.2015. Výpověď může být dána kteroukoliv ze smluvních stran výlučně ze smlouvou nebo zákonem stanovených důvodů. V případě výpovědi nabyvatelem má poskytovatel právo uplatnit nárok na smluvní pokutu ve smyslu odst. 5.6. této smlouvy.

* 15.3. Učinnost smlouvy lze rovněž předčasně ukončit:

* 15.2.1 písemnou dohodou smluvních stran, jejíž součástí je i vypořádání vzájemných závazků a pohledávek,

* 15.2.2 písemnou výpovědí poskytovatele v případech porušení této smlouvy na které se vztahuje smluvní pokuta dle odst. 5.6 a 12.10 této smlouvy s tím, že výpověď je účinná dnem doručení výpovědí druhé smluvní straně; pro případ sporu se má za to, že výpověď je účinná třetí den po prokazatelném podání výpovědi k poštovní přepravě;

* 15.2.3 písemným odstoupením od smlouvy v případě podstatného porušení smlouvy jednou ze smluvních stran nebo při neplnění druhou ze stran z důvodu Okolností vylučujících odpovědnost po dobu delší než tři (3) měsíce.

* 15.3 Podstatným porušením smlouvy se rozumí zejména prodlení smluvní strany s plněním nepeněžitých závazků delší než dva (2) měsíce, popřípadě prodlení smluvní strany s plněním peněžitých závazků delší než třicet (30) dní.

* 15.4 Okolnost vylučující odpovědnost je překážka, která nastala nezávisle na vůli povinné strany a brání jí ve splnění její povinností, jestliže nelze rozumně předpokládat, že by povinná strana tuto překážku nebo její následky odvratila nebo překonala a dále, že by v době vzniku překážku předvídala. Odpovědnost nevylučuje překážka, která vznikla teprve v době, kdy povinná strana byla v prodlení s plněním své povinnosti nebo vznikla z jejích hospodářských poměrů. Účinky vylučující odpovědnost jsou omezeny pouze na dobu, dokud trvá překážka, s níž jsou tyto účinky spojeny.

* 15.5. Smluvní strana je oprávněna odstoupit od smlouvy pouze v případě, že druhá smluvní strana přes písemné upozornění na porušení smlouvy toto porušení v poskytnuté lhůtě, která nesmí být kratší než patnáct (15) kalendářních dnů, neodstranila.

* 15.6. Odstoupením od smlouvy nejsou dotčena ustanovení týkající se smluvních pokut, ochrany informací, zajištění pohledávky kterékoliv ze smluvních stran, řešení sporů a ustanovení týkající se těch práv a povinností z jejichž povahy vyplývá, že mají trvat i po odstoupení (zejména jde o povinnost poskytnout peněžitá plnění za plnění poskytnutá před účinnosti odstoupení).

* 15.7 V případě odstoupení od smlouvy budou smluvní s vyloučením § 351 odst. 2 obchodního zákoníku.

### 16. ZÁVĚREČNÁ USTANOVENÍ

* 16.1. Smluvní strany se dohodly, že právní vztahy neupravené touto smlouvou se řídí příslušnými ustanoveními obchodního zákoníku a autorského zákona.

* 16.2. Smluvní strany výslovně souhlasí s tím, aby tato smlouva byla vedena v Centrální evidenci smluv vedené hlměstem Prahou, která je veřejně přístupná a která obsahuje údaje o smluvních stranách, předmětu smlouvy, číselné označení této smlouvy a datum jejího podpisu. Smluvní strany prohlašují, že skutečností uvedené v této smlouvě nepovažují za obchodní tajemství ve smyslu §17 obchodního zákoníku a udělují svolení k jejich užití a zveřejnění bez stanovení jakýchkoli dalších podmínek.

* 16.3. Změny a doplňky této smlouvy lze provést pouze formou písemných dodatků po dohodě obou smluvních stran.

* 16.4. Vztahuje~li se důvod neplatnosti jen na některé ustanovení této smlouvy, je neplatným pouze toto ustanovení, pokud z jeho povahy nebo obsahu anebo z okolností za nichž bylo sjednáno, nevyplývá, že jej nelze oddělit od ostatního obsahu smlouvy.

* 16.5. Tato smlouva představuje úplnou dohodu smluvních stran o předmětu této smlouvy. Tuto smlouvu je možné měnit pouze písemnou dohodou smluvních stran ve formě číslovaných dodatků této smlouvy, podepsaných oprávněnými zástupci obou smluvních stran.

* 16.6. Nedílnou součást smlouvy tvoří:

* Příloha č. 1 Specifikace dodávky
* Příloha č. 2 Místo dodání
* Příloha č. 3 Termín dodání
* Příloha č. 4 Cena a platební kalendář
* Příloha č. 5 Opravěné osoby
* Příloha č. 6 Další podmínky užívání software

* 16.7. Tato smlouva je sepsána v pěti (5) stejnopísech, z nichž tři obdrží nabyvatel a dva poskytovatel.


V Praze dne 4. 5. 2005  

za hlavní město Prahu  

V Praze dne 10. 5. 2005  

za HAGUESS, s.r.o.  


## Příloha č. 1 - ke smlouvě č. LIC/40/00/OOO876/2005

**SPECIFIKACE DODÁVKY**  

### I. Specifikace software

Předmětem licence je software Card Management System - Quanto (dále jen CMS Quanto). CMS Quanto je subsystém programu KRONUS, který zastřešuje produkty Settlement Accounting System - Kwadrom (dále jen SAS Kwadrom) a Electronic Purse - Chanson (dále jen EP Chanson). Produkty SAS Kwadrom a EP Chanson nejsou součástí dodávky software.
Předmětem dodávaného software je řunkcionalita produktu CMS Quanto včetně funkci programu KRONUS nezbytných pro používání produktu CMS Quanto, a to dle následujícího výčtu funkcí:

- **1. Aplikace systému**
- 1.1 Evidence osob
- 1.2 Tiskové sestavy
- **2. Systém**
- 2.1 Protokol činnosti uživatelů
- 2.2 Protokol datových změn
- 2.3 Protokol chyb běhu aplikací
- **3. Administrace**
- 3.1 Správa číselníků
- 3.2 Správa aplikací
- 3.3 Správa dialogů aplikací
- 3.4 Správa parametrů
- 3.5 Správa pracovišť
- 3.6 Správa rolí uživatelů
- 3.7 Evidence uživatelů
- 3.8 Správa zařízení
- 3.9 Kontaktní místa
- **4. Profil uživatele**
- 4.1 Změnit uživatele
- 4.2 Změnit heslo
- **5. Okno**
- 5.1 Uspořádat
- 5.1.1 Vedle sebe
- 5.1.2 Horizontálně
- 5.1.3 V ertikálně
- 5.2 Zavři Vše
- 5.3 Otevřená Okna
- **6. Nápověda**
- 6.1 O aplikaci
- 6.2 Index
- **7. Aplikace**
- 7.1 Správa karet
- 7.2 Evidence žádostí
- 7.3 Evidence karet
- 7.4 Personalizace karet
- 7.5 Uzávěrka
- **8. Administrace**
- 8.1 Konfigurace karet
- 8.2 Grafický designer
- 8.3 Evidence klíčů karet
- **9. Nápověda**
- 9.1 O aplikací
- 9.2 Index

Funkce 1-6 budou dostupné z roletového menu obrazovky aplikace. Funkce 7-9 budou dostupné z menu aplikace ve stromové struktuře v levé části obrazovky aplikace.

### II. Specifikace dalších položek dodávky  

Součástí dodávky jsou dále uvedené služby a HW prvky. Konkrétní struktury dat, formáty a způsoby předání, postupy, podmíněnosti a součinnost nabyvatele specifikuje poskytovatel v dokumentu Plán projektu.

#### 1. Instalace a konfigurace software CMS Quanto

* 1.1 Pro provoz produktu CMS Quanto bude nabyvatelem zřízeno a udržováno jedno testovací prostředí a jedno prostředí pro produktivní provoz systému. Instalaci CMS Quanto zajistí poskytovatel pro obě prostředí. HW tvořící testovací a produktivní prostředí není součástí dodávky a bude zajištěn stranou nabyvatele. Požadovanou konfiguraci HW poskytovatel specifikuje vdokumentu Plán projektu. Poskytovatel poskytne nabyvateli součinnost při instalaci testovacího a produktivního prostředí.

* 1.2 Produkt CMS Quanto je aplikace typu klient-server. Instalace CMS Quanto zahrnuje jak instalaci serverové části produktu, tak instalaci klientské části produktu. Serverová část produktu CMS Quanto bude instalována na databázi Oracle. Databáze Oracle a její licence není součástí dodávky a bude zajištěna stranou nabyvatele. Poskytovatel poskytne nabyvatelí součinnost při instalaci databáze Oracle.

* 1.3 *Kontrolní specifikace.* Instalace a konfigurace software CMS Quanto bude ověřena spuštěním software na klientských stanicích, a to jak pro testovací prostředí, tak pro produktivní prostředí. Poskytovatel zajistí vstupní školení vybraných zaměstnanců nabyvatele
pro využívání a obsluhu CMS Quanto. Vstupní školení bude provedeno V rozsahu výše uvedených funkcí produktu Quanto (čl.I Přílohy.I této smlouvy).

#### 2. Import dat do software CMS Quanto

* 2.1 V rámci dokumentu Plán projektu definuje poskytovatel požadavky na strukturu dat pro import dat: do CMS Quanto. Nabyvatel odpovídá za přípravu dat v požadované struktuře, za jejich obsahovou správnost a za jejich předání poskytovateli. Způsob předání bude definován v dokumentu Plán projektu.

* 2.2 Poskytovatel provede import dat o zaměstnancích nabyvatele do testovacího prostředí CMS Quanto. Nabyvatel následně provede formální kontrolu správnosti dat v testovacím prostředí CMS Quanto. Obsahové chyby opraví nabyvatel ve zdrojovém systému dat nikoli v systému CMS Quanto. Pokud budou importovaná data formálně vpořádku, provede poskytovatel import stejné dávky dat do produktivního prostředí. Nabyvatel následně provede formální kontrolu správnosti dat v produktivním prostředí CMS Quanto.

* 2.3 Kontrolní specifikace. Kontrolní specifikací pro ověření správnosti importu dat do software CMS Quanto bude správné zobrazení náhodně vybraného vzorku dat (např. 50 různých osob) v produktivním prostředí CMS Quanto.

### 3. Školení obsluhy CMS Quanto

* 3.1 Součástí dodávky je školení zaměstnanců nabyvatele pro produkt CMS Quanto. Školení bude provedeno v místě nabyvatele nedohodnou-li se smluvní strany jinak. V rámci dokumentu Plán projektu specifikuje poskytovatel organizační požadavky na nabyvatele v souvislosti se zajištěním školení v práci se systémem CMS Quanto.

* 3.2 Školení obsluhy CMS Quanto bude provedeno v rozsahu 2 x 8 hodin školení. Vlastní harmonogram a osnova školení bude upřesněna v Plánu projektu.

### 4. Čipové karty

* 4.1 Součástí dodávky je 50 ks bílých, nepotištěných, hybridních čipových karet GemEasy8000 V následující konfiguraci: Bezkontaktní čip - Mifare IK doplněný kontaktním čipem Java GemXpresso s GemSafe applet.

### 5. Čtecí zařízení

* 5.1 Součásti dodávky je 50 ks čtecích zařízení GemPCTwin, včetně příslušného SW typu GemSafe Logon pro výše uvedený typ karty, který bude blíže specifikován v dokumentu Plán projektu.

### 6. Formulace požadavků na provozovatele kartových aplikací

* 6.1 V rámci dodávky poskytovatel definuje požadavky na provozovatele dále uvedených kartových aplikací s cílem centralizovat proces vydávání karet a jejich personalizaci (vizuální i datovou) do prostředí CMS Quanto. Vlastní úpravy kartových aplikací nejsou součásti dodávky dle této smlouvy. Úpravy dále uvedených kartových aplikací zajistí nabyvatel.

* 6.2 Kartovými aplikacemi se rozumí: Vstupní a docházkový systém pro zaměstnance MHMP, Stravovací systém pro zaměstnance MHMP, Přístup ke kopírovacím zařízením pro zaměstnance MHMP.

### 7. Zprovoznění 50 ks čipových karet

* 7.1 Po importu dat do CMS Quanto zajistí poskytovatel zaevidování 50 ks čipových karet ve vazbě na příslušné držitele karet (zaměstnance nabyvatele) a ověří funkci personalizace karet (datová personalizace karet). Ve vztahu k provozovatelům kartových aplikací zajistí poskytovatel export dat o těchto kartách pro potřeby systému provozovatele kartové aplikace. Zpracování dat o kartách na straně provozovatele kartových aplikací není součástí dodávky dle
této smlouvy.

* 7.2 Kontrolní specifikace. Kontrolní specifikace pro zprovoznění 50 ks Čipových karet je zapsání údajů o držiteli karty na kartu (minimálně Jméno a Příjmení) a vyexportování datové dávky pro import do systému provozovatelů kartových aplikací.

## Příloha č. 2 ke smlouvě č. LIC/40/00/000876/2005

**MÍSTO DODÁNÍ**  

Místem plnění je sídlo nabyvatele na adrese Mariánské nám. 2, 110 01 Praha 1. 

## Příloha č. 3 ke smlouvě č. LIC/40/00/000XXX/2005

Termíny dodání jsou dále specifikovny formou základních milníků projektu:

|**Milník**|**Termín**|**Pozn.**|
|I. Podpis smlouvy|T| |
|1.1. Kick off meeting|T+5|Oficiální zahájení projektu a prezentace Plánu projektu v místě dodání dle Přílohy č. 2.|
|II. Instalace a konfigurace CMS Quanto|T+35|Milník je ukončení splněním kontrolní specifikace dle **Přílohy I**, čl II odst 1.3 této smlouvy|
|III. Import dat do CMS Qunto|T+45|Milník je ukončení splněním kontrolní specifikace dle **Přílohy I**, čl II odst 2.3 této smlouvy|
|IV. Zprovoznění čipových karet|T+50|Milník je ukončení splněním kontrolní specifikace dle **Přílohy I**, čl II odst 7.2 této smlouvy|

Hodnoty časové periody ve sloupci Termín jsou vyjádřeny v pracovních dnech. Detailní harmonogram dodávky bude součástí Plánu projektu. Splnění kontrolní specifikace náležící konkrétnímu milníku bude stvrzeno podpisem akceptačního protokolu oběma smluvními stranami. Osobami oprávněnýmí k podpisu akceptačního protokolu se rozumí osoby uvedené v *Příloze č. 5* této smlouvy.

## Příloha č. 4 -- ke smlouvě č. LIC/40/00/000876/2005

**CENA A PLATEBNÍ KALENDÁŘ, CENÍK PRODUKTŮ A SLUŽEB**  

**A. Celková cena řešení je stanovena na 1.650.000,- Kč bez DPH ve struktuře:**  

* a. Cena za **poskytnutí licence** na CMS Quanto typu A v rozsahu dle *Přílohy č. 1* čl. I je stanovena dohodou ve výši: 1.312.500,- kč bez DPH.

* b. Cena za **instalaci a konfiguraci CMS Quanto, import dat, formulaci požadavků na provozovatele kattových aplikací, zprovoznění 50 ks čipových karet a školení obsluhy CMS Quanto** v rozsahu Přílohy č. 1 čl. II, V místě podle *Přílohy č. 2* a v termínech podle *Přílohy č. 3* je stanovena ve výši 256.250,- kč bez DPH.

* c. Cena za **dodávku technologií** dle *Přílohy č. 1* čl. II (50ks hybridních čipovych karet GemEasy8000 doplněných čipem Java GemXpresso With GemSafe applet, 50ks čteček GemPCTwín, 50ks SW
typu GemSafe Logon) včetně personalizace hybridních čipových karet a spotřebního materiálu je stanovena na 81.250,- kč bez DPH.

**B. Platební kalendář**  

|**Milník**|**Termín**|**% z celkové ceny**|**Částka** (kč)|
|I. Instalace a konfigurace SW |T+35|30 %|495.000,-|
|II. Import dat do software Quanto |T+45|35 %|577.500,-|
|III. Zprovoznění čipových karet |T+50|35 %|577.500,-|

Celkovou cenu zaplatí nabyvatel poskytovateli ve splátkách na základě faktur vystavených poskytovatelem. Splátky budou faktutovány včetně příslušného DPH. Všechny ceny jsou uvedeny bez DPH, které bude
připočteno v zákonné 

**C. Ceník licencí CMS Quanto**  
 
|**Typ licence**|**Evidovaných karet** (ks)|**Cena lic. na kartu** (kč/ks)|**Poznámka**|

|Typ A| 750| 1 750| Méně než|
|Typ B| 2 500| 1 110| Do|
|Typ C| 5 000| 850| Do|
|Typ D| 10 000| 540| Do|
|Typ E| 50 000| 210| Do|
|Typ F| 100 000| 120| Do|
|Typ G| 250 000| 80| Do|
|Typ H| 500 000| 65| Do|
|Typ I| 1 000 000| 50| Do a více než|

Cena upgrade na vyšší typy licencí se vypočítává z ceny příslušného typu licence (Typ „X“ = Evidovaných karet*Cena lic. na kartu) mínus součet cen nabyvatelem všech doposud zakoupených licencí. Všechny ceny jsou uvedeny bez DPH, které bude připočteno v zákonné výši. 

**D. Ceník služeb poskytovatele**  

|**Druh služeb**|**Sazba (kč)**|**Poznámka**|
|Projektové řízení| 15.000 Člověko den|
|Konzultace| 12.500 Člověko den|
|Implementace a školení| 12.500 Clověko den|
|Programování| 10.000 Člověko den|

Cena hot-line, cestovné a stravné jsou poskytovány v ceně licence. Všechny ceny jsou uvedeny bez DPH,
které bude připočteno v zákonné výši. 

## Příloha č. 5 - ke smlouvě č. LIC/40/00/000876/2005

**OPRÁVNĚNÉ OSOBY**  

Za poskytovatele:  

* Ve věcech obchodních a smluvních: Ing. Jaroslav Turek
* Ve věcech projektového vedení: Ing. Bláha
* Ve věcech technického řešení a školení: Ing, Jan Kodovský

Za nabyvatele:  

* Ve věcech obchodních a smluvních: Ing. Ivan Seyček
* Ve věcech projektového vedení: RN Dr. Jitka Pankrácová
* Ve věcech technického řešení a školení: Ing. Ladislav Kendík

## Příloha č. 6 - ke smlouvě č. LIC/40/00/000876/2005

**DALŠÍ PODMÍNKY UŽÍVÁNÍ SOFTWARE**  

V souladu s čl. 5 této smlouvy poskytuje poskytovatel za cenu uvedenou v čl. 4 této smlouvy nabyvateli nevýhradní, teritoriálně omezenou licenci typu A na software zajišťující funkce kartového centra dle specifikace uvedené v příloze č.1 této smlouvy. Teritoriální omezení licence typu A se vztahuje na území hlavního města Prahy.  

Nabyvatel se zavazuje výhradně využívat tento software pro účely personalizace, vydávání, evidence a správy veškerých čipových karet vydávaných nabyvatelem svým zaměstnancům a občanům hl. města Prahy, a to ať jsou tyto čipové karty vydávány přímo nabyvatelem nebo toto
vydávání pro nabyvatele smluvně zajišťuje třetí strana.  

Poskytovatel umožní nabyvateli upgrade licence podle jeho potřeb. Nabyvatel souhlasí s ceníkem licencí poskytovatele, poskytovatel se zavazuje zmrazit ceny licencí dle ceníku uvedeného v Příloze č.4 pro nabyvatele po dobu 12 měsíců ode dne podpisu této smlouvy.  

Poskytovatel i nabyvatel se zavazují, že nesdělí informace navzájem získané v souvislosti s touto smlouvou, bez předchozího písemného souhlasu druhé smluvní strany. Nabyvatel í poskytovatel se současně zavaZují, že informace, které získají v souvislosti s touto smlouvou,
případně v souvislosti s poskytnutou licenci podle této smlouvy, nevyužijí ani pro svoji potřebu ani pro potřebu jakékoliv jiné třetí osoby, pokud to není přímo stanoveno jednotlivými ustanoveními této smlouvy nebo to není V souladu se smluvními podmínkami.  

Pro odstranění možných nejasností nebo nejednotnosti výkladu činí smluvní strany nesporným, že nabyvatel není oprávněn využít software poskytnutý v souladu s podmínkami stanovenými touto smlouvou, případně umožnit jeho využití jakékoliv jiné třetí osobě pro účely jeho rozšíření, případně doplnění. Porušení této povinnosti bude považováno za zásadní porušení smluvních podmínek, které zakládá poskytovateli právo na uplatnění smluvní pokuty v souladu s čl. 5. 6. smlouvy až do výše 19.635.000,- Kč. Smluvní strany činí nesporným, že ustanovení této přílohy o právu na uplatnění smluvní pokuty není vázáno na platnost a účinnost této smlouvy. V případě poskytnutí software, jehož využívání nabyvatelem je umožněno podle této smlouvy třetí osobě nebo umožnění využití tohoto software třetí osobou i po skončení platnosti a účinnosti této smlouvy, zakládá poskytovateli právo uplatnit nárok na smluvní pokutu v dohodnuté výši.


## Příloha k faktuře zhotovitele č. 601126

**AKCEPTAČNÍ PROTOKOL**  

Zhotovitel  

**Haguess, s.r.o.**  
Na Michovskách I. 686  
252 43 Průhonice  
Jaroslav Turek  
jednatel spolenčosti

Objednatel  

**Hlavní město Praha**  
Mariánské nám. 2  
110 01 Praha 1  
Ivna Seyček  
ředitel odboru informatiky Magistrátu hl. m. Prahy  

**PŘEDMĚT AKCEPTACE**  

Předmětem akceptace byly postupné práce specifikované v licenční smlouvě LIC/40/00/000876/2005 ze dne 11.5. 2005. Zhotovitel předal Objednateli postupné práce specifikované Milnikem III. - Zprovoznění čipových karet, který je popsán v příloze č.1 čl. II
odst. 7.2 výše uvedené smlouvy.  

**ZPŮSOB AKCEPTACE**  

Postupné práce byly akceptovány bez výhrad  

**DALŠÍ UJEDNÁNÍ**  

Nejsou  

V Praze 22.7.2005

 
## Licenční smlouva o poskytnutí oprávnění k výkonu práva užít počítačový program

č. **LIC/40/06/000876/2005**  

uzavřená podle ust. § 46 a násl. zák. č. 121/2000 Sb., o právu autorském a o právech souvisejících s právem autorským a o změně některých zákonů (autorský zákon) a § 269 odst. 2 a násl. zákona č. 513/ 1991 Sb., obchodní zákoník, ve znění pozdějších předpisů (dále jen “smlouva”)

### 1. SMLUVNÍ STRANY**

  1.1 **Hlavní město Praha**  
  se sídlem Mariánské nám. 2, 110 01 Praha 1  
  zastoupené Ing. Ivanem Seyčkem, ředitelem odboru informatiky Magistrátu hl.m.Prahy  
  Bankovní spojení: PPF banka, a.s., Praha 1, číslo účtu: 27-5157-998/6000  
  IČ: 00064581, DIČ: C200064581  
  (dále jen **”nabyvatel”**)

  a  

  1.2 **Haguess, s.r.o.**
  se sídlem Na Michovkách I. 686, 252 43 Průhonice
  zastoupená Ing. Jaroslavem Turkem, jednatelem společnosti
  Bankovní spojení: ČSOB, pobočka Průhonice, číslo účtu: 163486703/0300
  IČ: 25085166, DIČ: (225085166 '
  (dále jen **“poskytovatel”**)

### 2. PŘEDMĚT SMLOUVY

* 2.1. Poskytovatel touto smlouvou poskytuje nabyvateli oprávnění k výkonu práva užít počítačový program (dále též „licenci“) včetně implementace počítačového programu (dále též „software“) a relevantních technologií, jejichž podrobná specifikace je obsažena v *Příloze č. 1* této smlouvy, a to za odměnu (dále též „cenu“) a podmínek dále v této smlouvě stanovených.

* 2.2. Nabyvatel se touto smlouvou zavazuje vyvinout stanovenou součinnost k převzetí software a dále se zavazuje zaplatit poskytovateli dohodnutou cenu.

## 3. MÍSTO A TERMÍN DODÁNÍ SOFTWARE

* 3.1. Místem dodání software je sídlo nabyvatele, není-li v Příloze č. 2 této smlouvy výslovně stanoveno jinak.

* 3.2. Termín dodání software je stanoven v Přiloze č. 3 této smlouvy, a to podle sjednaného harmonogramu.


 

 

