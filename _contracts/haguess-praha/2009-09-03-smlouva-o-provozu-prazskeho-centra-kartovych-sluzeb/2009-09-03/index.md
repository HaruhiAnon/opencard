---
"id":               
"layout":           contract
"datum podpisu":    
"datum účinnosti":  
"použité smluvní typy":
  - 
"předmět":          Smlouva o zajištění provozu PCKS
"smluvní strany":
 -   
  "role":     nabyvatel
  "jméno":    "Hlavní město Praha"
  "orgán":    MHMP
  "zástupce": Ing. Martin Trnka
  "funkce":   ředitel MHMP
 -   
  "jméno":    "HAGUESS, a.s."
  "zástupce": Miroslava Turková
  "funkce":   předsedkyně představenstva
  "role":     poskytovatel

"náklady": 40515120

"soubory":
 - 
  "název": 
  "podepsaná verze": contract.pdf
  "strojově čitelná verze": index.md
  "upravitelná verze": 
  "náhled": miniatura.jpg

"ruší": 
"mění":
"změněno": 
"zrušeno":
---


**SMLOUVA O ZAJIŠTĚNÍ PROVOZU PRAŽSKÉHO CENTRA KARTOVÝCH SLUŽEB**


 

uzavřená mezi následujícími stranami 

 

 

 

 

**Hlavní město Praha **

 

jako „Garant" 

 

 

a 

 

 

**HAGUESS, a.s. **

 

jako „Správce" 

 

 

 

 

 

 

 

 

 

 

 

 

 

 

 

 

 

 

  

 

TATO SMLOUVA O ZAJIŠTĚNÍ PROVOZU PRAŽSKÉHO CENTRA KARTOVÝCH SLUŽEB (dále 

jen **„Smlouva**") se uzavírá 

 

 

 

MEZI: 

 

(1) **Hlavní město Praha**, se sídlem na adrese Mariánské nám. 2/2, Praha 1, PSČ 110 00, IČ: 

00064581, zastoupené Ing. Martinem Trnkou, ředitelem MHMP (dále jen „Garant") a 

 

(2) **HAGUESS, a.s.**, se sídlem na adrese Na Michovkách I. 686, Průhonice, okres Praha-západ, PSČ 

252 43, IČ: 25085166, zapsaná v obchodním rejstříku vedeném Městským soudem v Praze, oddíl 

B, vložka č. 11127 (dále jen „Správce") 

 

(společně dále jen „**Smluvní strany**" nebo též jednotlivě jen „Smluvní strana“) 

 

 

 

VZHLEDEM K TOMU, ŽE: 

 

(A) Podle záměru Garanta bude systém Pražského centra kartových služeb (dále jen „PCKS") provozován jménem a na účet Garanta subjektem odlišným od Garanta. Správce je s ohledem 
na jeho výhradní autorská práva k software, jehož prostřednictvím jsou personalizovány a vydávány Osobní Karty v rámci PCKS jediným subjektem (vedle Garanta, kterému Správce poskytl příslušné nepřenosné autorskoprávní licence), který je k datu uzavření této Smlouvy objektivně schopen provoz PKCS zajišťovat. Správce je schopen provoz systému PCKS zajistit a souhlasí s tím, aby byl touto činností pověřen. Garant souhlasí s tím, aby Správce zajišťoval  provoz systému PCKS a to dočasně do doby, než bude Garantem v návaznosti na  předpokládané změny licenčních oprávnění určen nový provozovatel PCKS; 

(B) Smluvní strany mezi sebou v souvislostí s realizací projektu „OpenCard" průběžně  uzavíraly časové omezené smlouvy na provoz PCKS, v jejichž rámci byly Poskytovatelem  postupně personalizovány a vydávány Osobní Karty; 

(C) V průběhu realizace projektu „OpenCard" postupně došlo mezi Garantem a Správcem ke vzniku řady nevypořádaných vzájemných vztahů, kdy zejména Správce v souvislosti s  provozem PCKS pro Garanta neobdržel úplatu za vydání 302.437 Osobních Karet v  celkové výši 64.446.020 Kč včetně DPH. Poslední smlouva o provozu PCKS uzavřená mezi Smluvními stranami navíc zanikla k 30.11.2009. Od této doby nejsou vzájemné  vztahy Garanta a Správce ve vztahu k provozu PCKS a vydávání Osobních Karet náležitě upraveny. Správce přesto i v období od 1.12.2009 do data uzavření této smlouvy pro Garanta (s jeho vědomím a souhlasem) PCKS provozoval a Osobní Karty žadatelům vydával; 

(D) Smluvní strany se konstruktivně pokusily hledat řešení shora popsaných nevypořádaných 

vzájemných vztahů, a to takové řešení, které by Nabyvateli umožnilo maximálně 

benefitovat z dosud provedených investic do projektu „OpenCard" a realizovat úspory při 

dalším rozvoji tohoto projektu. Smluvní strany dospěly k závěru, že takovýmto řešením 

bude vypořádání závazku Garanta vůči Správci k úhradě úplaty za vydání Osobních Karet 

Správcem (uvedeného výše v bodě E preambule) jeho nahrazením (i) závazkem Garanta 

uhradit Správci jednorázovou částku ve výši 40.515.120,- Kč včetně DPH,- Kč a (ii) 

závazkem Správce vydávat pro Garanta Osobní Karty až do naplnění celkového limitu 

650.000 vydaných Osobních Karet; 

(E) Výše uvedený limit 650.000 vydaných Osobních Karet představuje počet Osobních Karet, 

jejichž vydáním bude dle předpokladu Smluvních stran naplněna poptávka ze strany 

žadatelů o Osobní Karty v rozsahu současné funkcionality. Případné navýšení tohoto limitu 

bude řešeno společnou dohodou Garanta a Správce, s tím, že v současné době je záměrem 

Smluvních stran za případné účasti Dopravního podniku hl.m. Prahy, akciovou společností,  


IČ: 00005886, se sídlem: Sokolovská 217/42, 190 22, Praha 9 (dále jen „DPP") vytvořit 

společný podnik, jehož účelem bude provozování a rozvoj PCKS a budování a provozování 

obdobných municipálních či jiných systémů čipových karet. Podrobná úprava práv a 

povinností k projektu společného podniku bude předmětem navazujících ujednání, ve 

kterých bude mimo jiné upravena výše vkladů jednotlivých subjektů účastnících se 

společného podniku. Výše citovaný záměr společného podniku podléhá schválením 

vyžadovaných na straně orgánů příslušných subjektů, které se potencionálně budou 

zamýšleného společného podniku účastnit; 

 

 

 

GARANT A SPRÁVCE SE TÍMTO DOHODLI na následující Smlouvě. 

 

 

 

**I.**  
**Smlouva o zajištění provozu Pražského centra kartových služeb **

1.1 Smluvní strany tímto uzavírají smlouvu o zajištění PCKS (dále jen „Smlouvu") s obsahem, tedy 
vymezením vzájemných práv a povinností, které jsou identické se Smlouvou o zajištění provozu 
Pražského centra kartových služeb ze dne 3.9.2009 uzavřené mezi Garantem a Správcem pod č. 
Garanta INO/40101/002056/2009 (dále jen „Původní smlouva") na dobu od 1.9.2009 do 
30.11.2009, a to s výjimkami stanovenými v dále uvedených odstavcích této Smlouvy. Původní  Smlouva tvoří s ohledem na výše uvedené nedílnou přílohu této Smlouvy. Ustanovení Původní smlouvy, která jsou v rozporu s dále v této Smlouvě uvedenými smluvními ustanoveními se nepoužijí. 


1.2 Doba trvání Smlouvy. Tato Smlouva se uzavírá na dobu určitou do 30.6.2010. Správce zajistí 
provoz PCKS od data podpisu této Smlouvy. Tato Smlouva zároveň vypořádává práva a povinnosti 
Smluvních stran vzniklá v mezidobí od ukončení Původní smlouvy (tj. od 1.12.2009) do data 
uzavření této Smlouvy (dále jen „Mezidobí"). Strany výslovně stanoví, že se ujednání této 
Smlouvy, včetně cenových ujednání obsažených v příloze B této Smlouvy, zpětně vztahují i na 
Mezidobí. Pro vyloučení jakýchkoliv pochybností Smluvní strany uvádějí, že se ujednání této 
Smlouvy zpětně vztahují i na Osobní Karty vydané Správcem v Mezidobí. Ve vztahu k těmto 
vydaným Osobním Kartám se dle této Smlouvy postupuje, jako by se jednalo o Osobní Karty 
vydané Správcem v prvním kalendářním měsíci trvání této Smlouvy. 

1.3 Prodloužení doby trvání Smlouvy. V případě, že Garant písemně oznámí Správci nejpozději 15 
kalendářních dnů před uplynutím doby trvání Smlouvy požadavek na prodloužení doby trvání 
této Smlouvy, zavazuje se Správce uzavřít s Garantem nejpozději do 10 dnů ode dne doručení 
takovéhoto písemného požadavku Garanta Správci dodatek Smlouvy, jímž se doba trvání 
Smlouvy prodlouží v souladu s doručeným písemným požadavkem Garanta. Uzavření dodatku 
bude podléhat standardní zadávací proceduře stanovené právními předpisy o zadávání veřejných 
zakázek. Garant je oprávněn písemný požadavek na prodloužení doby trvání této Smlouvy 
uplatnit opakovaně; maximálně však dle tohoto ustanovení Smlouvy může dojít k celkovému 
prodloužení doby trvání této Smlouvy o 6 měsíců oproti termínu trvání Smlouvy stanovenému 
výše v odstavci 1.2 této Smlouvy. 

1.4 Cenová ujednání.  Text přílohy č. 5 Původní smlouvy se pro účely této Smlouvy nepoužije a nahrazuje se v plném rozsahu zněním uvedeným v příloze B této Smlouvy. Odměna Správce ve výši uvedené příloze B této Smlouvy Správci náleží v plné výši i za měsíc prosinec 2009 a leden 
2010. Splatnost odměny Správce za měsíce prosinec 2009 a leden 2010 je shodná jako u odměny 
Správce za první kalendářní měsíc trvání této Smlouvy. 

1.5 Zvláštní závazek k součinnosti. Správce bude s Garantem na základě žádosti Garanta spolupracovat na rozšíření pilotního provozu Kartové aplikace elektronická peněženka, jakož i na rozvoji a zajištění realizovatelnosti dalších Kartových aplikací. Správce se zavazuje poskytnout Garantovi v přiměřeném rozsahu potřebnou spolupráci a součinnost, veškeré potřebné informace a zpřístupnit mu potřebné údaje a technické specifikace, pokud tyto nejsou Garantovi známy nebo nejsou vytvořeny jeho činností. Smluvní strany se dohodly, že odměna za spolupráci a součinnost poskytovanou Správcem Garantovi dle tohoto odstavce Smlouvy (a to i po uplynutí doby trvání této Smlouvy) je již obsažena v odměně Správce dle přílohy B této Smlouvy. 

**II.**  
**Vypořádání práv a povinností Smluvních stran vztahujících se k Osobním Kartám vydaným  Správcem, za jejichž vydání Správce neobdržel úplatu**

2.1 Smluvní strany konstatují, že Správce pro Garanta od roku 2007 do data uzavření této Smlouvy 
vydával v rámci provozu PCKS Osobní Karty. Za vydávání Osobních Karet měla Správci náležet 
úplata, kterou však Správce ve vztahu k části jím vydaných Osobních Karet neobdržel a to ze 
dvou důvodů: 

(i) v určité fázi realizace projektu „OpenCard" měl Správce dle smluv o provozu PCKS 
uzavřených s Garantem předmětnou úplatu inkasovat od žadatelů o Osobní Karty ve formě 
poplatků za kartu, jejichž výše měla být stanovena Garantem. Ten však výši těchto poplatků 
nestanovil, a Správce tak ani nemohl tyto poplatky od žadatelů inkasovat, a 

(ii) v určité fázi realizace projektu „OpenCard" ani nebyla mezi Správcem a Garantem uzavřena 
příslušná smlouva o provozu PCKS a tak ani konkrétní výše úplaty za vydávání Osobních 
Karet, Správce však přesto pro Garanta (s jeho vědomím a souhlasem) PCKS provozoval a 
Osobní Karty vydával. 

Smluvní strany konstatují, že Garantovi v důsledku výše uvedených skutečností ušla úplata za 
vydání 302.437 Osobních Karet v celkové výši **64.446.020 Kč** včetně DPH, když částku ve výši 
6.969.500,- Kč včetně DPH představuje ušlá úplata za vydání Osobních Karet s kontaktním 
čipem v počtu 13.939, a částku ve výši **57.676.520,- Kč** včetně DPH ušlá úplata Správce za 
vydání Osobních Karet s bezkontaktním čipem v počtu **288.498**. Tento nárok byl vyčíslen: 

(a) ve vztahu k vydávání Osobních Karet s kontaktním čipem s přihlédnutím k výši poplatku 
stanoveného v rozhodnutí Rady Garanta č. 1936/2008 ze dne 19.12.2008, kde byl pro 
vydávání těchto Osobních Karet stanoven jednorázový poplatek vybíraný od žadatele ve výši 
420,- Kč bez DPH (tj. 500,- Kč včetně DPH) za jednu takovouto vydanou Osobní Kartu 
(výsledná výše úplaty ve vztahu k Osobním Kartám s kontaktním čipem tedy byla 
kalkulována dle vzorce (počet Osobních Karet x výše poplatku za kartu), tj. 13.939 x 500 = 
6.969.500) , a 

(b) ve vztahu k vydávání Osobních Karet s bezkontaktním čipem s přihlédnutím (i) k ceně 
poplatků v obdobných případech, konkrétně poplatku v případě vydávání nové Osobní Karty 
s bezkontaktním čipem v případě ztráty či zničení karty původní, kterážto výše poplatku ve 
výši 168,- Kč bez DPH (tj. 200,- Kč s DPH) za jednu vydanou Osobní Kartu s bezkontaktním 
čipem byla určena v rozhodnutí Rady Garanta č. 1936/2008 ze dne 19.12.2008 (vydání první 
Osobní Karty uvedené rozhodnutí nezpoplatňovalo, ale Správci vznikaly náklady 
vynakládané ve prospěch Garanta), a (ii) k ceně za vydávání Osobních Karet s bezkontaktním 
čipem „OpenCard" hrazené v určité fázi realizace projektu dle uzavřených 
provozovatelských smluv Garantem přímo Správci, kterážto cena byla stanovena v podstatně 
shodně jako výše poplatku uvedeného výše pod bodem (i) (cena za vydání jedné Osobní 
Karty s bezkontaktním čipem byla stanovena ve výši 168,- Kč bez DPH (tj. 199,92,- Kč s 
DPH); výsledná výše úplaty ve vztahu k Osobním Kartám s kontaktním čipem pak byla kalkulována s použitím této o něco nižší částky ve výši 199,92,- Kč s DPH a to dle vzorce 
(počet Osobních Karet x výše poplatku za kartu), tj. 288.498 x 199,92 = 57.676.520). 

2.2 Smluvní strany se dohodly, že se Garantův závazek uhradit Správci úplatu v celkové výši 
64.446.020 Kč včetně DPH za vydání veškerých Osobních Karet uvedených výše v odstavci 2.1 
této Smlouvy nahrazuje (i) závazkem Garanta uhradit Správci jednorázovou kompenzaci ve výši 
40.515.120,- Kč (včetně DPH), a (ii) závazkem Správce vydávat na základě této Smlouvy Osobní 
Karty s bezkontaktním čipem až do naplnění celkového limitu 650.000 vydaných Osobních 
Karet. Smluvní strany konstatují, že Správce k dnešnímu datu pro Garanta vydal celkem 390 tisíc 
Karet. Závazkem Správce dle bodu (ii) odst. 2.2 Smlouvy je tedy pro Garanta na základě této 
Smlouvy vydat dodatečných 260 tisíc Osobních Karet. 

2.3 Částka uvedená výše v odst. 2.2 bodu (i) této Smlouvy je splatná na základě daňového dokladu 
vystaveného ve třech vyhotoveních Správcem a doručených na adresu Garanta stanovenou 
Smlouvou. Lhůta splatnosti vystaveného daňového dokladu nesmí být kratší jak 10 kalendářních 
dnů. Daňový doklad musí mít všechny náležitosti stanovené právními předpisy, jinak je Garant 
oprávněn jej Správci jako vadný vrátit. V takovém případě je Správce povinen vystavit daňový 
doklad nový (řádný) souladný s požadavky právních předpisů a této Smlouvy a Garant je k 
úhradě výše uvedené částky 40 515 120,- Kč povinen až po doručení tohoto nového (řádného) 
daňového dokladu. Úhradou výše uvedené částky 40 515 120,- Kč Garantem Správci jsou (i) 
narovnány veškeré případné nároky Správce, které mu vznikly ve vztahu k Osobním Kartám 
vydaným Správcem do dne uzavření této Smlouvy, a (ii) předplaceny veškeré Osobní Karty, 
které Správce vydá na základě této Smlouvy v souladu se svým závazkem uvedeným výše v odst. 
2.2 bodu (ii) této Smlouvy. Správce nemá ve vztahu k Osobním Kartám vydaným na základě této 
Smlouvy právo na jakoukoliv dodatečnou úhradu. Pro vyloučení jakýchkoliv pochybností 
Smluvní strany uvádí, že se ustanovení tohoto odstavce této Smlouvy nijak nedotýká částek, 
který již byly ze strany Správce Garantovi vyfakturovány v minulosti na základě daňových 
dokladů FV-66/2009 ze dne 4.12.2009 a FV-67/2009 z 30.11.2009 vystavených na základě smluv 
o provozu PCKS, které spolu Správce a Garant dříve uzavřeli. 

2.4 V případě, že ke dni skončení této Smlouvy nebudou ze strany Správce pro Garanta vydány 
veškeré Osobní Karty v rozsahu dohodnutém výše v ustanovení bodu (ii) odst. 2.2 této Smlouvy, 
zavazuje se Správce Garantovi ve lhůtě 30 kalendářních dnů ode dne skončení této Smlouvy 
dodat Garantovi veškeré karty zbývající do naplnění uvedeného limitu 650.000 Osobních Karet 
ve formě produktově (nikoliv osobně) personalizovaných karet (definice produktové/osobní 
personalizace viz příloha C této Smlouvy) s bezkontaktním čipem a potiskem, splňující 
kvalitativní parametry stanovené Smlouvou, a to na místo v obvodu Hlavního města Prahy, které 
mu bude pro tento účel předem písemně sděleno Garantem. Správce nese náklady na dodání karet 
do místa plnění a je povinen zajistit řádné balení karet, aby nedošlo k jejich poškození. 

**III.**  
**Závěrečná ustanovení **

3.1 Účinnost smlouvy. Smlouva nabývá platnosti a účinnosti okamžikem jejího podpisu oběma 
Smluvními stranami. 


3.2 Smluvní strany výslovně souhlasí s tím, aby tato Smlouva byla uvedena v Centrální evidenci 
smluv (CES) vedené Garantem, která je veřejně přístupná a která obsahuje údaje o smluvních 
stranách, předmětu smlouvy, číselné označení této smlouvy a datum jejího podpisu. Smluvní 
strany prohlašují, že skutečnosti uvedené v této smlouvě nepovažují za obchodní tajemství ve 
smyslu § 17 obchodního zákoníku a udělují svolení k jejich užití a zveřejnění bez stanovení 
jakýchkoliv dalších podmínek. Správce a Garant se tímto dohodli, že Garant je (dle svého 
volného uvážení bez ohledu na jakákoliv předchozí ujednání) oprávněn tuto Smlouvu, jakož i 
jakékoliv další smlouvy a ujednání uzavřená mezi Smluvními stranami ohledně zajištění provozu  
PCKS ze strany Správce (zejména, avšak nikoliv výlučně, Původní smlouvu) zpřístupnit třetím 
stranám anebo zveřejnit. 

3.3 Počet vyhotovení. Smlouva se vyhotovuje v 5 stejnopisech, z nichž Garant obdrží 4 vyhotovení a 
Správce obdrží 1 vyhotovení. 

Přílohy: 

 

* Příloha A – Původní Smlouva 
* Příloha B - Nový text přílohy č. 5 Původní smlouvy 
* Příloha C – Definice produktové/osobní personalizace 

 

V PRAZE DNE                           V PRAZE DNE 

 

Hlavní město Praha:                  HAGUESS, a.s.: 

 

 

_________________________  ________________________ 

Jméno:Ing. Martin Trnka           Jméno: Miroslava Turková 

Funkce: ředitel MHMP               Funkce: předsedkyně představenstva 

 

## PŘÍLOHA B Smlouvy o zajištění provozu Pražského centra kartových služeb ze dne [bude doplněno] 

Nové znění přílohy č. 5 Původní Smlouvy 

 

 

**PŘÍLOHA 5 **

**PRAVIDLA PRO URČENÍ VÝŠE ODMĚNY A PLATEBNÍ PODMÍNKY **

 

 

1. Za poskytnuté služby Správce fakturuje Garantovi vždy do 10 dnů po skončení kalendářního 
měsíce, ve kterém byly služby poskytovány, fixní odměnu, která je stanovena takto: 

|Činnost|Měsíční výše v Kč bez DPH|Vyčíslení DPH v Kč| Měsíční výše v Kč včetně DPH| 
|Zajištění provozu SKC| 1225000| 245000| 1470000| 
|Zajištění provozu záložního systému SKC| 104 165| 20 833| 124998| 
|Zajištění provozu Kontaktních míst SKC a Sběrných míst 
opencard provozovaných Správcem nebo třetí osobou 
pověřenou Správcem  |1 208 330| 241 666| 1 449 996| 
|Zajištění datového propojení Kontaktních míst SKC s SKC| 62 500| 12 500| 75 000| 
|Zajištění provozu uživatelské telefonní linky| 45 835| 9167| 55 002 
|Zajištění distribuční služby a svozu hotovosti vč. rozúčtování| 296 670| 59 334| 356 004 
|Poskytování služeb informační podpory |93 330| 18 666| 111 996| 
|Zajištění provozu Kartové aplikace Parkování| 247 500| 49 500| 297 000| 
|Celkem |3283330| 656666| 3939996|
 

  

 

2. V případě, že dojde k situaci, že počet veškerých Osobních Karet vydaných Správcem na základě 
smluv uzavřených s Garantem ve vztahu k projektu „Opencard" dosáhne ještě v průběhu plnění 
této Smlouvy počtu 650.000 a bude existovat potřeba vydávání dalších Osobních Karet (v rámci 
plnění této Smlouvy), má Správce kromě fixní odměny uvedené v bodu 1 této přílohy dále nárok 
na vyplacení pohyblivé odměny, jejíž měsíční výše je stanovena podle počtu Osobních Karet 
s bezkontaktním čipem vydaných Správcem v příslušném kalendářním měsíci nad shora uvedený 
limit 650.000 vydaných Osobních Karet. Smluvní strany sjednaly, že Garant zaplatí Správci na 
přislíbenou pohyblivou odměnu částku 50,- Kč bez DPH za každou Osobní Kartu vydanou nad 
shora uvedený limit 650.000 Osobních Karet. 

Součástí odměny podle bodu 1. této Přílohy není: 
* a. úhrada nákladů na pořízení Materiálů (zajišťuje Garant podle Přílohy 7 a Přílohy 15); 
* b. úhrada nákladů na označení Kontaktních míst SKC (zajistí Garant podle svého rozhodnutí); 
* c. úhrada nákladů na činnosti zpoplatněné podle ceníku vydaného na základě Podmínek PVVK 

(náklady na tyto činnosti budou plně hrazeny Správcem z příjmů podle odstavce 3.4.5 
Smlouvy); 

* d. úhrada nákladů spojených s provozem Kartových aplikací nebo podporou poskytovanou 
Provozovatelům nad rámec závazků Garanta vůči těmto Provozovatelům (zajišťuje Správce na 
základě dohody s příslušným Provozovatelem; Garant za takovou činnost Správce 
neodpovídá a nehradí Správci náklady s ní spojené). 

 **3. Platební podmínky**

3.1 Správce je oprávněn vždy do 10 dnů po skončení příslušného kalendářního měsíce vystavit 
fakturu na úhradu služeb, které v daném kalendářním měsíci Garantovi v souladu se Smlouvou 
skutečně poskytnul. 

3.2 Faktura bude vystavena ve dvou vyhotoveních a doručena na adresu sídla Garanta uvedenou v 
záhlaví této Smlouvy. Faktura musí mít veškeré náležitosti daňového dokladu ve smyslu zákona 
č. 235/2004 Sb., o dani z přidané hodnoty, v platném znění, a dále musí obsahovat tyto údaje: (i) 
číslo Smlouvy, popřípadě číslo jejího dodatku, (ii) číslo a název veřejné zakázky, na základě byly 
Smlouvy nebo její dodatek zadány a (iii) popis plnění. 

3.3 Lhůta splatnosti faktury činí 30 dnů od jejího doručení Garantovi. Fakturovaná cena je uhrazena 
okamžikem odepsání příslušné platby z účtu Garanta. 

3.4 Garant je oprávněn před uplynutím lhůty splatnosti vrátit bez zaplacení fakturu, která 
neobsahuje dohodnuté náležitosti nebo náležitosti požadované podle obecně závazných 
právních předpisů, nebo budou-li takové náležitosti v dané faktuře uvedeny nesprávně; totéž 
platí i pro případ jakýchkoliv nedostatků, nesprávností či chyb zjištěných Garantem ve faktuře 
nebo ve kterékoliv z jejích příloh. Správce je povinen podle povahy nesprávnosti fakturu opravit 
nebo nově vyhotovit, a to vždy s novou lhůtou splatnosti. Nová lhůta splatnosti začne běžet 
zcela od počátku ode dne doručení řádně opravené nebo nově vyhotovené faktury Garantovi. 
Garant se nemůže dostat do prodlení s placením faktury, která nemá všechny náležitosti nebo je 
chybná nebo je vyhotovena Správcem v rozporu se ustanoveními této Smlouvy nebo právními 
předpisy. 


## Příloha C – Definice produktové/osobní personalizace 
