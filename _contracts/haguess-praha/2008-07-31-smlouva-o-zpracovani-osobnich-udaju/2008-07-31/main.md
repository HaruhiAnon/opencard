

##SMLOUVA 0 ZPRACOVÁNÍ OSOBNÍCH ÚDAJŮ



 

uzavřená mezi následujícími stranami

Hlavní město Praha

jako „Provozovatel“

HAGUESS, a.s.

jako „Správce KAP“

RANDA HAVEL LEGAL



##SMLOUVA O ZPRACOVÁNÍ OSOBNÍCH ÚDAJŮ

uzavřená podle § 6 zákona č. 101/2000 Sb., o ochraně osobních údajů, ve znění pozdějších předpisů  
(dále jen **„Smlouva“**)

MEZI:

(1) **Hlavní město Praha**, se sídlem na adrese Mariánské nám. 2/2, Praha l, PSČ 110 00, IČ: 00064581, zastoupené Ing. Václavem Krausem, ředitelem odboru informatiky Magistrátu hl. m. Prahy (dále jen **„Provozovatel”**)

a

(2) **HAGUESS, a.s.**, se sídlem na adrese Na Michovkách l. 686, Průhonice, okres Praha-západ, PSČ
252 43, IČ: 250 85 166, zapsaná v obchodním rejstříku vedeném Městským soudem v Praze, oddíl
B, vložka č. 11127 (dále jen **„Správce KAP”**)

(společně dále jen **„Smluvní strany“** nebo též jednotlivě jen **„Smluvní strana“**)

**PREAMBULE**

(A) VZHLEDEM K TOMU, ŽE Správce KAP zajišťuje provoz kartové aplikace Parkování na
základě smlouvy o zajištění provozu kartové aplikace Parkování uzavřené s Provozovatelem;

(B) VZHLEDEM K TOMU, ŽE Správce KAP bude při plnění povinností ze smlouvy o zajištění
provozu kartové aplikace Parkování zpracovávat osobní údaje pro účely stanovené
Provozovatelem ve smyslu zákona o ochraně osobních údajů;

(C) VZHLEDEM K TOMU, ŽE Provozovatel je povinen uzavřít se Správcem KAP písemnou
smlouvu o zpracování osobních údajů, ve které zejména Správce KAP Provozovateli poskytne dostatečné záruky o technickém a organizačním zabezpečení ochrany osobních údajů;

(D) UZAVÍRAJÍ Smluvní strany níže uvedeného dne, měsíce a roku tuto Smlouvu.

 

 

 

### I OBECNÁ USTANOVENÍ

**1.1 DEFINICE POJMŮ**

Níže uvedené pojmy používané ve Smlouvě s velkými počátečními písmeny budou mít k nim
přiřazený následující význam, pokud ze Smlouvy nebo z jejího kontextu nevyplývá něco jiného:

1.1.1 **„Aktivace Kartové aplikace Parkování“** nebo jen „Aktivace“ znamená vyhrazení
datového prostoru na Kartě provedené SKC a následné prvotní vytvoření datové struktury
Kartové aplikace Parkování v paměti Karty provedené Správcem KAP, které umožní
následné zápisy a čtení dat v datovém prostoru Karty vyhrazeném pro Kartovou aplikaci Parkování. Aktivace je prováděna na základě žádosti držitele Karty a jejím provedením se z držitele Karty stává Uživatel.

1.1.2 **„Karta“** znamená multifunkční čipovou kartu Opencard.

1.1.3 **„Kartové aplikace Parkování“** znamená soubor softwarových, hardwarových,
personálních a dalších hmotných a nehmotných prostředků existující v rámci PCKS a
umožňující s využitím Karet přístup ke službě bezhotovostní úhrady parkovného ve
vymezených oblastech hlavního města Prahy. Kartovou aplikaci Parkování provozuje
Provozovatel a její správu a provoz zajišťuje Správce KAP na základě zvláštní smlouvy s Provozovatelem.

1.1.4 **„Osobní údaj“** znamená jakoukoli informaci týkající se určeného nebo určitelného
Subjektu údajů. Pojem „osobní údaj“ může být v textu Smlouvy používán i s malým
počátečním písmenem.

1.1.5 **„PCKS“** znamená Pražské centrum kartových služeb jako systém přístupu ke službám
prostřednictvím Karet, který sestává z SKC a jednotlivých kartových aplikací.

1.1.6 **„Provozovatel“** znamená hlavní město Prahu jako Smluvní stranu této Smlouvy, která
určuje účel a prostředky zpracování osobních údajů.

1.1.7 **„SKC“** znamená Servisní kartové centrum, které představuje soubor technických,
personálních a dalších hmotných a nehmotných prostředků, jež slouží k vydávání, správě,
provozu a údržbě Karet a k interakci s jednotlivými kartovými aplikacemi.

1.1.8 **„Správce KAP“** znamená subjekt, který je Provozovatelem pověřen správou a provozem
Kartové aplikace Parkování.

1.1.9 **„Subjekt údajů“** je fyzická osoba, ke které se vztahují zpracovávané osobní údaje. Pro
účely této Smlouvy je Subjektem údajů držitel Karty, na které byl pro Kartovou aplikaci
Parkování vyhrazen datový prostor, Uživatel a zákonný zástupce těchto osob.

1.1.10 **„ÚOOÚ“** znamená Úřad pro ochranu osobních údajů dle ZOOÚ.

1.1.11 **„Uživatel“** znamená držitele Karty, na jehož Kartě byla provedena Aktivace Kartové aplikace Parkování.

1.1.12 **„ZOOÚ“** znamená zákon č. 101/2000 Sb., o ochraně osobních údajů, ve znění pozdějších předpisů, popřípadě obecně závazný právní předpis, kterým může být tento zákon v budoucnu nahrazen.

5.1.13 **„Zpracování osobních údajů“** znamená v souladu se ZOOÚ jakoukoli operaci nebo soustavu operací, které Provozovatel nebo Správce KAP systematicky provádějí s osobními údaji, a to automatizované nebo jinými prostředky. Pojem „zpracování osobních údajů“ může být v textu Smlouvy používán i s malým počátečním písmenem.

###1.2 POSTAVENÍ PŘI ZPRACOVÁNÍ OSOBNÍCH ÚDAJŮ

1.2.1 *Postavení Provozovatele*. Provozovatel určuje účel a prostředky zpracování osobních údajů Subjektů údajů, provádí jejich zpracování a odpovídá za něj. Provozovatel je oprávněn
pověřit zpracováním osobních údajů jiný subjekt. Provozovatel je v postavení správce
osobních údajů podle ZOOÚ.

1.2.2 *Postavení Správce KAP*. Správce KAP na základě pověření Provozovatele dle této Smlouvy
zpracovává osobní údaje Subjektů údajů. Správce KAP je v postavení zpracovatele osobních
údajů podle ZOOU.

###1.3 VÝKLADOVÁ PRAVIDLA

1.3.1 *Odkazy ve Smlouvě*. Kde se v této Smlouvě odkazuje na články, odstavce, pododstavce či
jinak pojmenovaná ustanovení bez další Specifikace, rozumí se tím ustanovení této
Smlouvy.

###2 ÚČEL SMLOUVY

2.1 *Vymezení práv a povinností*. Účelem této Smlouvy je vymezení práv a povinností Smluvních stran
v souvislosti se zpracováním osobních údajů Subjektů údajů Správcem KAP tak, aby zpracování
osobních údajů probíhalo v souladu se ZOOÚ a aby byla zajištěna dostatečná a účinná ochrana
zpracovávaných osobních údajů.

###3 PŘEDMĚT SMLOUVY





3.1 *Pověření Správce KAP zpracováním osobních údajů*. Provozovatel touto Smlouvou pověřuje
Správce KAP zpracováním osobních údajů Subjektů údajů za podmínek sjednaných v této
Smlouvě a Správce KAP se zavazuje provádět na základě pověření Provozovatele v souladu se
ZOOÚ a touto Smlouvou zpracování osobních údajů Subjektů údajů prostředky, způsobem, po
dobu, v rozsahu a za účelem, jak je dohodnuto níže v této Smlouvě. Správce KAP je povinen po
celou dobu trvání této Smlouvy dodržovat bezpečnostní záruky dle článku 8 Smlouvy.

3.2 *Prostředky a způsob Zpracování osobních údajů.* Osobní údaje Subjektů údajů budou Správcem
KAP zpracovávány manuálně na písemných nosičích i automatizované velektronické podobě,
zejména těmito způsoby:

(a) shromažďování,  
(b) ukládání na nosiče informací,  
(c) používání,  
(d) zpřístupňování,  
(e) předávání,  
(f) uchovávání,  
(g) blokování,  
(h) likvidace.

###4 ÚČEL ZPRACOVÁNÍ OSOBNÍCH ÚDAJŮ

4.1 *Účel zpracování osobních údajů*. Ke zpracování osobních údajů Subjektů údajů bude ze strany Správce KAP docházet výlučně za účelem zajištění provozu Kartové aplikace Parkování v rozsahu práv a povinností Správce KAP dle smlouvy 0 zajištění provozu Kartové aplikace Parkování uzavřené mezi Provozovatelem a Správcem KAP, a to zejména:

a) umožnění bezhotovostní úhrady za parkování vozidel v tzv. zónách placeného stání na území hl. m. Prahy,  
b) provoz Kartové aplikace Parkování,  
c) využívání Karty v rámci Kartové aplikace Parkování,  
d) zajištění interakce mezi Kartovou aplikací Parkování a SKC v rámci PCKS,  
e) zajištění bezpečnosti a integrity Kartové aplikace Parkování,  
f) umožnění využívání dalších služeb, získávání zboží či obdržení jiných plnění zpřístupněných Uživateli prostřednictvím Kartové aplikace Parkování.

4.2 *Zpracování osobních údajů pro jiné účely*. Pokud Správce KAP zpracovává osobní údaje Subjektů údajů pro jiné účely než účely stanovené Provozovatelem a uvedené v odstavci 4.1, platí, že u
takových osobních údajů Správce KAP neprovádí zpracování z pověření Provozovatele a
Provozovatel za takové zpracování nenese odpovědnost. Ve vztahu k těmto osobním údajům je pak
Správce KAP ve smyslu ZOOÚ v postavení správce osobních údajů nebo jejich zpracovatele,
podle toho, zda osobní údaje zpracovává pro jím stanovené účely nebo pro účely stanovené třetí osobou.

###5 ROZSAH ZPRACOVÁVANÝCH OSOBNÍCH ÚDAJŮ

5.1 Rozsah zpracovávaných osobních údajů. Správce KAP bude zpracovávat osobní údaje Subjektů
údajů pouze v rozsahu nezbytném pro zajištění provozu Kartové aplikace Parkování a pro výkon
práv a povinností Správce KAP dle smlouvy o zajištění provozu Kartové aplikace Parkování
uzavřené mezi Provozovatelem a Správcem KAP. Rozsah osobních údajů zpracovávaných ve
vztahu k určitým skupinám Subjektů údajů je specifikován v odstavcích 5.2 až 5.4.

5.2 *Rozsah zpracovávaných osobních údajů držitelů Karet, na kterých byl pro Kartovou aplikaci
Parkování vyhrazen datový prostor.* Správce KAP je oprávněn a povinen zpracovávat osobní údaje
držitelů Karet, na kterých byl pro Kartovou aplikací Parkování vyhrazen datový prostor, pouze v následujícím rozsahu nezbytném pro výkon práv a povinností Správce KAP dle smlouvy o zajištění provozu Kartové aplikace Parkování:

(a) číslo Karty.

5.3 *Rozsah zpracovávaných osobních údajů Uživatelů.* Správce KAP je oprávněn a povinen
zpracovávat osobní údaje Uživatelů pouze v rozsahu nezbytném pro výkon práv a povinností Správce KAP dle smlouvy o zajištění provozu Kartové aplikace Parkování:

a) jméno a příjmení,  
b) datum narození,  
c) titul,  
d) číslo Karty,  
e) číslo dokladu pro ověření totožnosti,  
f) číslo bankovního účtu,   
g) údaje o transakcích provedených Kartou v rozsahu číslo parkovacího automatu, výše úhrady, datum a čas transakce,  
h) podpis.

5.4 Rozsah zpracovávaných osobních údajů zákonných zástupců. Správce KAP je oprávněn a povinen zpracovávat osobní údaje zákonných zástupců držitelů Karet, na kterých byl pro Kartovou aplikací Parkování vyhrazen datový prostor, či Uživatelů pouze v následujícím rozsahu nezbytném pro výkon práv a povinností Správce KAP dle smlouvy o zajištění provozu Kartové aplikace Parkování:

(a) jméno a příjmení,  
(b) datum narození,  
(c) titul,  
(d) číslo dokladu pro ověření totožnosti,  
(e) podpis.

5.5 *Zpracování osobních údajů nad vymezený rozsah*. Pokud Správce KAP zpracovává osobní údaje ve větším rozsahu, než jaký je uveden v odstavcích 5.1 až 5.4, platí, že takové zpracování neprovádí pro účely stanovené Provozovatelem dle této Smlouvy a Provozovatel za takové zpracování nenese odpovědnost. Ve vztahu k těmto osobním údajům je pak Správce KAP ve smyslu ZOOÚ v postavení správce osobních údajů nebo jejich zpracovatele podle toho, zda osobní
údaje zpracovává pro jím stanovené účely nebo pro účely stanovené třetí osobou.

###6 DOBA ZPRACOVÁNÍ OSOBNÍCH ÚDAJŮ







6.1 *Zpracování osobních údajů z důvodu využívání Kartové aplikace Parkování.* Správce KAP bude osobní údaje konkrétních Subjektů údajů zpracovávat podle této Smlouvy po dobu, po kterou je na Kartě pro Kartovou aplikaci Parkování vyhrazen datový prostor.

6.2 *Zpracování osobních údajů z důvodu ochrany práv Provozovatele*. Po uplynutí doby zpracování osobních údajů podle odstavce 6.1 budou osobní údaje Subjektů údajů Správcem KAP
zpracovávány v souladu s ustanovením § 5 odst. 2 písm. e) ZOOÚ pouze v nezbytném rozsahu a výhradně za účelem ochrany práv a právem chráněných zájmů Provozovatele, Správce KAP nebo jiné dotčené osoby, a to po dobu do konce pátého kalendářního roku následujícího po roce, v němž
skončí doba zpracování osobních údajů podle odstavce 6.1. V souladu s ustanovením § 20 odst. 1 ZOOÚ Správce KAP jednotlivé osobní údaje zlikviduje, jakmile pomine účel, pro který byly osobní údaje zpracovány. O likvidaci osobních údajů je Správce KAP povinen vypracovat protokol, který bude elektronickou poštou s digitálně ověřeným podpisem zaslán Provozovateli do
5 dnů po provedení likvidace.

6.3 *Zpracování osobních údajů po skončení doby zpracování.* Pokud Správce KAP zpracovává osobní údaje po delší dobu, než jaká je uvedena v odstavcích 6.1 a 6.2 nebo nad rozsah či za jiným účelem
než je uvedeno v odstavci 6.2, platí, že takové zpracování neprovádí pro účely stanovené Provozovatelem dle této Smlouvy a Provozovatel za takové zpracování nenese odpovědnost. Ve vztahu k těmto osobním údajům je pak Správce KAP ve smyslu ZOOÚ v postavení správce
osobních údajů nebo jejich zpracovatele podle toho, zda osobní údaje zpracovává pro jim stanovené účely nebo pro účely stanovené třetí osobou.

7 PRÁVA A POVINNOSTI SPRÁVCE KAP

7.1 *Povinnost postupovat v souladu se Smlouvou.* Správce KAP je povinen zpracovávat osobní údaje
Subjektů údajů pouze v rozsahu, za účelem, prostředky, způsoby, po dobu a při dodržování
bezpečnostních záruk sjednaných v této Smlouvě.

7.2 *Povinnost postupovat v souladu se zákonem.* Správce KAP je při zpracování osobních údajů dle
této Smlouvy povinen postupovat s náležitou odbornou péčí tak, aby neporušil žádnou povinnost
uloženou mu ZOOÚ či jiným obecně závazným právním předpisem nebo svým jednáním
nezpůsobí! porušení ZOOÚ či jiného obecně závazného právního předpisu na straně
Provozovatele.

7.3 *Zákaz sdružování osobních údajů.* Jestliže Správce KAP zpracovává osobní údaje v postavení
správce osobních údajů pro účely stanovené Správcem KAP nebo v postavení zpracovatele
osobních údajů pro účely stanovené subjektem odlišným od Provozovatele, nesmí sdružovat
osobní údaje získané k těmto účelům s osobními údaji, které byly získány k účelům stanoveným Provozovatelem dle této Smlouvy.

7.4 *Povinnost postupovat v souladu s pokyny Provozovatele.* Správce KAP je povinen se při zpracování osobních údajů dle této Smlouvy řídit pokyny Provozovatele. Správce KAP je povinen
pokyny Provozovatele s odbornou péčí přezkoumat a v případě nevhodností udělených pokynů na
tuto skutečnost Provozovatele neprodleně upozornit a takové pokyny neplnit. Pokud Správce KAP poruší tuto povinnost, odpovídá vůči Provozovateli za škodu, která mu tím vznikne. Trvá~li však
Provozovatel na udělených pokynech, je Správce KAP povinen se jimi řídit; v takovém případě
neodpovídá vůči Provozovateli za škodu, která mu v důsledku plnění těchto pokynů vznikne.

7.5 *Povinnost předcházet škodám*. Jestliže Správce KAP zjistí, že Provozovatel porušuje povinnost
uloženou ZOOÚ správci osobních údajů nebo že takové porušení povinnosti ze strany
Provozovatele hrozí, je povinen Provozovatele o této skutečnosti neprodleně písemně informovat.
Hrozí-li nebezpečí z prodlení, je Správce KAP povinen Provozovatele informovat též telefonicky.

7.6 *Povinnost šetřit práva Subjektů údajů.* Správce KAP je povinen dbát na to, aby žádný ze Subjektů
údajů neutrpěl újmu na svých právech, zejména na právu na zachování lidské důstojnosti, a také
dbá na ochranu před neoprávněným zasahováním do soukromého a osobního života Subjektů
údajů.

7.7 *Kontrola ze strany Provozovatele.* Správce KAP je povinen Provozovateli kdykoli i bez předchozího upozornění umožnit kontrolu dodržování povinností, ke kterým se Správce KAP zavázal touto Smlouvou nebo které mu ukládá ZOOÚ v souvislosti s výkonem práv a povinností
dle této Smlouvy, a při provádění kontroly poskytnout Provozovateli veškerou potřebnou
součinnost. O průběhu a výsledcích kontroly bude Provozovatelem sepsán písemný protokol,
přičemž každá ze Smluvních stran obdrží po jednom vyhotovení tohoto protokolu. Provedení
kontroly dle tohoto odstavce je právem, nikoli povinností Provozovatele a nijak nezbavuje Správce
KAP odpovědnosti za nedostatky při zpracování osobních údajů, které v rámci provedené kontroly
nebyly Provozovatelem zjištěny.

7.8 *Odstranění nedostatků.* Pokud budou při kontrole dle odstavce 7.7 zjištěny jakékoli nedostatky při
zpracování osobních údajů, je Správce KAP povinen tyto nedostatky neprodleně odstranit,
nejpozději však do 3 dnů od doručení protokolu o průběhu a výsledcích kontroly Správci KAP,
nebude-li s Provozovatelem v odůvodněných případech písemně sjednána jiná přiměřená lhůta.

7.9 *Povinnost informovat o kontrole ze stranv ÚOOÚ.* Správce KAP je povinen Provozovateli
neprodleně oznámit zahájení či provedení kontroly ze strany ÚOOÚ a poskytnout Provozovateli
podrobné informace o průběhu kontroly a kopii kontrolního protokolu. Správce KAP je povinen
Provozovatele informovat te'ž o zahájení Správního řízení ze strany ÚOOÚ vůči Správci KAP a
poskytnout Provozovateli podrobné informace o průběhu a výsledcích tohoto řízení; na žádost
Provozovatele je Správce KAP povinen poskytnout Provozovateli písemnou plnou moc k nahlížení
do spisu týkajícího se zahájeného řízení. Správce KAP je povinen plnit vůči ÚOOÚ povinnosti
kontrolovaného podle § 39 a § 40 ZOOÚ a v případě uložení opatření k nápravě se zavazuje
poskytnout Provozovateli kapii zprávy o přijatých opatřeních k nápravě.

7.10 *Plnění informační povinnosti podle § 12 ZOOÚ.* Správce KAP se zavazuje plnit za Provozovatele
povinnost poskytovat Subjektům údajů informace o zpracování jejich osobních údajů podle § 12
ZOOÚ. Správce KAP je oprávněn požadovat po Subjektu údajů za poskytnutí informace podle § 12 přiměřenou úhradu nepřevyšující náklady nezbytné na poskytnutí informace.

###8 ZÁRUKY SPRÁVCE KAP

8.1 *Technicko-organizační opatření*. Správce KAP se zavazuje v souladu se ZOOÚ přijmout a
dodržovat taková technická a organizační opatření, aby nemohlo dojít k neoprávněnému nebo
nahodilému přístupu k osobním údajům zpracovávaným na základě této Smlouvy, k jejích
neoprávněné změně, zničení, ztrátě, zpracování či zneužití. V této souvislosti se Správce KAP
zejména, nikoli však výlučně, zavazuje, že přijme a bude dodržovat následující organizační a
technická opatření:

(a) přístup k osobním údajům zpracovávaným na základě této Smlouvy a používání systému pro
automatizovaná zpracování osobních údajů umožní pouze pověřeným osobám. Pověřenou
osobou se pro účely této Smlouvy rozumi fyzická osoba v pracovněprávním nebo mandátním či jiném obdobném vztahu ke Správci KAP, která se písemně zavázala zachovávat
mlčenlivost o zpracovávaných osobních údajích a o přijatých bezpečnostních opatřeních,
jejichž zveřejnění by ohrozilo zabezpečení osobních údajů, přičemž závazek mlčenlivosti trvá
i po ukončení této Smlouvy jakýmkoli způsobem nebo v případě skončení pracovněprávního,
mandátního či jiného obdobného vztahu mezi touto osobou a Správcem KAP,

(b) zajistí, aby pověřené osoby měly přístup pouze k osobním údajům odpovídajícím oprávnění
těchto osob, a to na základě zvláštních uživatelských oprávnění zřízených výlučně pro tyto osoby,

(c) bude používat odpovídající technické zařízení a programové vybavení způsobem,
který vyloučí neoprávněný či nahodilý přístup k osobním údajům ze strany jiných než pověřených osob,

(d) osobní údaje v elektronické podobě bude uchovávat na zabezpečených serverech nebo na
zabezpečených nosičích dat, ke kterým budou mít přístup pouze pověřené osoby na základě
jedinečných přístupových kódů či hesel,

(e) osobní údaje v elektronické podobě bude pravidelně zálohovat,

(f) dálkový přenos osobních údajů bude probíhat pouze prostřednictvím veřejně nepřístupné sítě
nebo prostřednictvím zabezpečeného přenosu po veřejných sítích,

(g) osobní údaje na fyzických nosičích bude uchovávat v náležitě zabezpečených objektech a místnostech, do kterých budou mít přístup pouze pověřené osoby,

(h) bude pořizovat záznamy o dálkovém a fyzickém přístupu k osobním údajům, které umožní určit a ověřit, kdy, kým a z jakého důvodu byly osobní údaje zaznamenány nebo jinak
zpracovány.

8.2 *Dokumentace provedených opatření.* Správce KAP je povinen v souladu se ZOOÚ a jinými obecně
závaznými právními předpisy v dostatečném rozsahu dokumentovat technicko-organizační
opatření přijatá a provedená k zajištění ochrany osobních údajů. V rámci kontroly dle odstavce 7.7
je Správce KAP povinen předložit Provozovateli dokumentaci provedených opatření k nahlédnutí a
na žádost mu předat fotokopii této dokumentace.

###9 ODPOVĚDNOST ZA PORUŠENÍ SMLOUVY

9.1 *Odpovědnost za škodu.* Správce KAP odpovídá Provozovateli za jakoukoli škodu vzniklou v příčinné souvislosti s porušením povinností uložených Správci KAP ZOOU, jiným obecně závazným právním předpisem nebo touto Smlouvou.

9.2 *Smluvní pokuta při porušení povinností dle odstavce 7. 7.* V případě neumožnění provedení kontroly dle odstavce 7.7 nebo při neposkytnutí součinnosti potřebné pro řádně provedení této
kontroly je Správce KAP povinen zaplatit Provozovateli smluvní pokutu ve výši 100.000,- Kč za
každé jednotlivé porušení povinnosti.

9.3 *Smluvní pokuta při porušení povinnosti dle odstavce 7.8.* V případě prodlení Správce KAP
s odstraněním nedostatků zjištěných při kontrole dle odstavce 7.7 je Správce KAP povinen zaplatit
Provozovateli smluvní pokutu ve výši 10.000,- Kč za každý den prodlení.

9.4 *Povinnost nahradit škodu*. Zaplacení smluvní pokuty nezbavuje Správce KAP závazku splnit
danou povinnost. Provozovatel je vedle smluvní pokuty oprávněn požadovat též náhradu škody
způsobené porušením příslušné povinnosti v plné výší.

9.5 *Slib odškodnění*. Pokud bude Provozovateli v souvislosti s porušením povinnosti Správce KAP dle
této Smlouvy nebo ZOOÚ pravomocně uložena povinnost zaplatit pokutu podle ZOOÚ nebo
nahradit škodu či poskytnout peněžité zadostiučinění, Správce KAP se zavazuje, že Provozovateli
poskytne odškodnění vplné výši uložené pokuty nebo uložené náhrady škody či peněžitého
zadostiučiněni. Okolnosti vylučující odpovědnost za škodu neruší ani neomezují závazek Správce
KAP poskytnout odškodnění. '

###10 DOBA TRVÁNÍ SMLOUVY A ZPŮSOBY JEJÍHO UKONČENÍ

10.1 *Platnost a účinnost.* Tato Smlouva vstupuje v platnost dnem jejího podpisu oběma Smluvními
stranami a nabývá účinnosti dne l. 8. 2008.

10.2 *Doba trvání Smlouvy.* Tato Smlouva se uzavírá na dobu trvání smlouvy o zajištění provozu
Kartové aplikace Parkování uzavřené mezi Provozovatelem a Správcem KAP. Ukončení smlouvy
o zajištění provozu Kartové aplikace Parkování zjakéhokoli důvodu má za následek automatické
skončení této Smlouvy ke dni, ke kterému skončí smlouva o zajištění provozu Kartové aplikace
Parkování, nebude-li Smluvními stranami písemně sjednáno jinak.

10.3 *Ukončení Smlouvy dohodou.* Tuto Smlouvu je možné ukončit písemnou dohodou podepsanou
oběma Smluvními stranami. Smlouva v takovém případě skončí ke dni uvedenému v této dohodě.

10.4 *Ukončení Smlouvy výpovědí Provozovatele.* V případě, že Správce KAP poruší své povinnosti dle ZOOÚ nebo této Smlouvy a nezjedná nápravu ani do 30 dnů ode dne, kdy mu byla
Provozovatelem doručena písemná výzva ke zjednání nápravy, má Provozovatel právo tuto
Smlouvu vypovědět s výpovědní lhůtou 3 měsíců ke konci kalendářního měsíce.

10.5 *Následky ukončení Smlouvy výpovědí.* Ukončení této Smlouvy podle odstavců 10.3 či 10.4 má za
následek automatický zánik smlouvy o zajištění provozu Kartové aplikace Parkování uzavřené
mezi Provozovatelem a Správcem KAP.

10.6 *Postup při ukončení Smlouvy.* V případě ukončení této Smlouvy zjakéhokoli důvodu provede
Správce KAP v souladu s předchozí písemnou dohodou uzavřenou s Provozovatelem fyzickou
likvidaci osobních údajů nebo předá osobní údaje Provozovateli; o provedení likvidace osobních údajů nebo předání osobních údajů Provozovateli bude sepsán písemný protokol, přičemž každá ze Smluvních stran obdrží po jednom vyhotovení takového protokolu.

###11 SOUČINNOST A VZÁJEMNÁ KOMUNIKACE SMLUVNÍCH STRAN

11.1 *Závazek spolupracovat.* Smluvní strany se zavazují poskytovat si při plnění této Smlouvy nezbytnou součinnost a předávat si navzájem informace potřebné k řádnému plnění svých závazků dle této Smlouvy.

11.2 *Doručování*. Veškerá oznámení, žádosti nebo jiná sdělení podle této Smlouvy budou učiněna
písemně, pokud Smlouva výslovně nepovoluje formu jinou. Tato oznámení, žádosti nebo jiná
sdělení budou považována za řádně učiněná, pokud budou doručena osobně, prostřednictvím
kurýra nebo zaslána poštou či faxem příslušné Smluvní straně, a to podle kontaktních údajů
uvedených v odstavci 11.3 nebo písemně oznámených příslušnou Smluvní stranou druhé
Smluvní straně. Oznámení o změně kontaktních údajů nabývá účinnosti 3. pracovní den po
doručení nebo v pozdější den v oznámení uvedený. Doručovat elektronickou poštou lze pouze v
případech výslovně uvedených ve Smlouvě. U písemností zaslaných na níže uvedené kontakty či
řádně oznámené kontakty se má za to, že účinky doručení nastaly doručením písemnosti nebo 3.
dne následujícího po dni odeslání písemnosti, podle toho, která z těchto událostí nastala dříve.

11.3 *Kontaky*. Pro účely oznamování a doručování platí ke dni podpisu této Smlouvy níže uvedené kontakty:

***Adresy pro doručování.***

**Adresa Provozovatele:** Odbor informatiky Magistrátu hl. m. Prahy, Jungmannova 35/29, Praha 1, PSČ 110 00 v

**Adresa Správce KAP:** HAGUESS, as., Na Sychrově 975/8, Praha lO, PSC 101 00

***E-mailové adresy.***

E-mailová adresa **Provozovatele:** petr.kolbek@cityofprague.cz  
E-mailová adresa **Správce KAP:** haguess@haguess.cz

***Telefonní čísla.***

Telefonní číslo **Provozovatele**: +420 236 002 623  
Telefonní číslo **Správce KAP**: +420 267 212 236

***Čísla faxu.***

Číslo faxu **Provozovatele**: +420 236 007 150  
Číslo faxu **Správce KAP**: +420 267 212 234

###12 ZÁVĚREČNÁ USTANOVENÍ

12.1 *Právní režim*. Vztahy touto Smlouvou výslovně neupravené se řídí ZOOÚ a dalšími obecně závaznými právními předpisy v platném a účinném znění.

12.2 *Oddělitelnost ustanovení.* V případě, že kterékoli ustanovení této Smlouvy je nebo se stane či
bude shledáno neplatným nebo nevymahatelným, neovlivní to (v maximálním rozsahu
povoleném právními předpisy) platnost a vymahatelnost zbývajících ustanovení této Smlouvy.
Smluvní strany se v takovém případě zavazují nahradit neplatné či nevymahatelné ustanovení
sjednáním ustanovení platného a vymahatelného, které bude mít do nejvyšší možné míry stejný a
právními předpisy přípustný význam a účinek, jako mělo ustanovení,jež má být nahrazeno.

12.3 *Dohoda Smluvních stran*. Tato Smlouva představuje úplnou dohodu Smluvních stran ve vztahu k
předmětu této Smlouvy a ruší a nahrazuje jakékoli předchozí písemné a ústní dohody a ujednání
vzniklé v souvislosti s předmětem této Smlouvy.

12.4 *Změny Smlouvy*. Smlouva a její přílohy mohou být měněny nebo doplňovány pouze způsobem
výslovně dohodnutým ve Smlouvě nebo, v případech, na které se tato výslovná ujednání
nevztahují, formou písemných dodatků podepsaných oběma Smluvními stranami. Smlouva může
být zrušena pouze písemnou formou.

12.5 *Utajení Smlouvy*. Obsah Smlouvy nebude žádnou ze Smluvních stran zveřejněn, s výjimkou
případů, kdy tak stanoví obecně závazný právní předpis.

12.6 *Počet vyhotovení*. Tato Smlouva se vyhotovuje ve 4 stejnopisech, přičemž každý stejnopis má
platnost originálu. Každá ze Smluvních stran obdrží po 2 stejnopisech.

12.7 *Prohlášení Smluvních stran*. Smluvní strany závěrem prohlašují a stvrzují, že si tuto Smlouvu před jejím podpisem přečetly a že veškerá ujednání obsažená v této Smlouvě byla sjednána svobodně, vážně a určitě, na důkaz čehož připojuji pod Smlouvou své podpisy.

V Praze dne 31. 7. 2008   
Hlavní město Praha

.........  
Jméno: Ing. Václav Kraus    
Funkce: ředitel odboru informatiky Magistrátu hl. m. Prahy
 

 

    

V Praze dne 31. 7. 2008   
HAGUESS, a.s.
 
 .............  
 Jméno: Miroslava Turková
 Funkce: předseda představenstva


