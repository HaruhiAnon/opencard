---
"id":               LIC/40/01/001613/2008
"layout":           uz
"datum účinnosti":  2010-02-12
"použité smluvní typy":
  - licenční smlouva
"předmět":          Licenční smlouva na Servisní kartové centrum
"smluvní strany":
 -   
  "role":     nabyvatel
  "jméno":    "Hlavní město Praha"
  "orgán":    MHMP
  "zástupce": Ing. Martin Trnka
  "funkce":   ředitel MHMP
 -   
  "jméno":    "HAGUESS, a.s"
  "zástupce": Miroslava Turková
  "funkce":   předseda představenstva
  "role":     poskytovatel

"náklady":

"soubory":
 - 
  "název": "Licenční smlouva"
  "podepsaná verze": 
  "strojově čitelná verze": index.md
  "upravitelná verze": 
  "náhled": 

"ruší": 
"mění":
"změněno": LIC/40/01/001613/2008/1
"zrušeno":
---

## Licenční smlouva Č. LIC/40/01/001613/2008

Níže uvedeného dne, měsíce a roku

Smluvní strany:

**Hlavní město Praha**  
**zast. Ing. Václavem Krausem, ředitelem odboru Informatiky MHMP**  
IČ: 00064581  
DIČ: C200064581  
Sídlem: Mariánské nám. 2/2, 110 01 Praha 1  
Bankovní spojení: PPF banka, a.s.  
Číslo účtu: 27-5157998/6000  
Zastoupené: Ing. Václavem Krausem, ředitelem odboru informatiky Magistrátu hl. m. Prahy  
dále jen **„nabyvatel“**

a  

**Společnost: HAGUESS, a.s**  
IČ: 25085166  
DIČ: C225085166  
Sídlem: Na Michovkách I. 686, 252 43 Průhonice  
Bankovní spojení: ČSOB, a.s.  
Číslo účtu: 163486703/0300  
Zastoupená: Miroslavou Turkovou, předsedou představenstva  
dále jen **„poskytovatel“**


na základě ustanovení § 46 a násl. zákona č. 121/2000 Sb., o právu autorském, O právech souvisejících s právem autorským a o změně některých zákonů (autorský zákon),

uzavřely tuto

**LICENČNÍ SMLOUVU**

**(dále také „smlouva“).**  

### Čl. I. Úvodní ustanovení, postavení smluvních stran

1. Poskytovatel, jakožto osoba oprávněná k výhradnímu vykonávání majetkových práv k
počítačovému programu a souvisejícím technologiím, jejichž podrobná specifikace je
obsažena v příloze č. 1 této smlouvy (dále též „Software SKC“), touto smlouvou
poskytuje nabyvateli oprávnění k výkonu práva užít Software SKC počítačový program
(dále též „licencí“) a zároveň se zavazuje provést v implementaci Softwaru SKC, a to za
odměnu (dále též „cenu“) a podmínek dále v této smlouvě stanovených.

2. Nabyvatel se touto smlouvou zavazuje vyvinout stanovenou součinnost k převzetí Software SKC.

3. Poskytovatel prohlašuje, že je v souladu s právním řádem ČR, případně dalšími
dotčenými právními řády oprávněn poskytnout nabyvateli právo užít Software SKC
(licenci) v rozsahu potřebném pro řádné plnění předmětu smlouvy. Poskytovatel je tedy
na základě výše uvedeného oprávněn tuto Licenční smlouvu uzavřít a řádně plnit
závazky v ní obsažené.

4. Poskytovatel zaručuje, že Software SKC nemá právní vady, zejména není zatížen
autorskými právy nebo jinými právy třetích osob z průmyslového nebo jiného
duševního vlastnictví, které by omezovaly právo nabyvateli Software SKC užít v
souladu s touto Licenční smlouvou.

### Čl. II. Účel Smlouvy  

1. Účelem této smlouvy je upravit vzájemná práva a povinností smluvních stran v
souvislosti s poskytnutím práv k užití (licence) softwarových produktů specifikovaných
podrobně v příloze č. 1 této Licenční smlouvy za účelem provozu Servisního Kartového
Centra.

2. Licence bude poskytnuta pro využití vedení evidence o 200 000 vydaných čipových
kartách a v rozsahu nezbytném pro kvalitní provoz Servisního Kartového Centra.
Licence je toto smlouvou rozšířena z původně poskytnutého typu licence B. I. 1 na typ
licence C. III. 1. v souladu s přílohou č. 1 této licenční smlouvy.

3. Tato licenční smlouva se uzavírá na celou dobu trvání majetkových práv k Software
SKC.

4. Podrobné podmínky poskytnutí licence jsou uvedeny v příloze č. 2 této Licenční
smlouvy.

### Čl. III. Předmět smlouvy  

1. Poskytovatel se zavazuje poskytnout nabyvateli podle ustanovení § 46 a násl. zákona č. 121/2000 Sb. autorského zákona, ve znění pozdějších předpisů, oprávnění k výkonu
práva užít Software SKC v licenci typu C. III. 1 (dále jen ”licence”). Licence se uděluje
ve formě nevýhradní a nepřenosné licence. Nabyvatel není povinen licenci využít.
Licence podle tohoto článku se poskytuje jako časově neomezená. Tato licence (dále
též „nový typ licence“) nahrazuje úvodní licenci Software SKC formou rozšíření a
umožňuje vést informace pro LIMIT 200.000 evidovaných čipových karet, počet
konfigurovaných uživatelských STANIC je 45 a počet integrovaných K. APLIKACÍ je
do 5 v souladu s přílohou č.1 této smlouvy.

2. Cena za poskytnutí této licence je:

   Celková cena bez DPH: 14 610 000 Kč  
   Procentní sazba DPH: 19 %  
   Výše DPH: 2 775 900 Kč  
   Celková cena včetně DPH: 17 385 900 Kč  

3. Uvedená cena může být změněna jen v případě změny zákonné výše DPH, pokud se tato zákonná změna vztahuje na předmět této smlouvy. Cena za poskytnutí licence k Software SKC zahrnuje i cenu za dodávku příslušných nosičů a dokumentace a cenu za dopravu, balení a úpravu nastavení softwarových produktů za účelem plného využití
licence podle této smlouvy.

4. O poskytnutí licence bude sepsán protokol o předání a převzetí. Po převzetí plnění
nabyvatelem vzniká poskytovateli právo vystavit daňový doklad (fakturu) na cenu
uvedenou v odstavci 2. toho článku.

5. Daňové doklady (faktury) budou vystaveny ve třech vyhotoveních a doručeny na
adresu nabyvatele uvedenou v této Licenční smlouvě.

6. Lhůta splatnosti daňových dokladů (faktur) je minimálně 30 dnů od jejich doručení
nabyvateli.

7. Terminem úhrady se rozumí den odpisu platby z účtu nabyvatele.

8. Oprávněně vystavený daňový doklad (faktura) musí mít veškeré náležitosti daňového
dokladu (faktury) ve smyslu zákona č. 235/2004 Sb. o dani z přidané hodnoty, ve znění
pozdějších předpisů a dále musí obsahovat tyto údaje:

   * a. Číslo smlouvy nabyvatele, popřípadě dodatku
   * b. Číslo a název zakázky
   * c. Popis plnění (dílčího plnění)

9. Přílohou vystaveného daňového dokladu (faktury) poskytovatele musí být protokol o
   předání a převzetí podepsaný Oprávněnými zástupci obou smluvních stran.

10. K odsouhlasení a podpisu protokolu o předání a převzetí za nabyvatele jsou oprávněni:
   * a. Ing. Václav Kraus vaclav.kraus@cityofprague.cz, tel. +420 236 00 2360
   * b. Ing. Petr Kolbek petr.kolbek@cityofprague.cz. Tel. +420 236 00 2623

11. K odsouhlasení a podpisu protokolu o předání a převzetí za poskytovatele jsou oprávněni statutární zástupci poskytovatele uvedení v obchodním rejstříku.

12. Nabyvatel je oprávněn vrátit do data splatnosti daňový doklad (fakturu), který obsahuje
nesprávné cenové údaje nebo který není doložený protokolem o předá a převzetí. O tuto
dobu od vrácení daňového dokladu (faktury) poskytovateli do vystavení nového
daňového dokladu (faktury) se prodlužuje splatnost daňového dokladu (faktury).

### Čl. IV. Práva a povinnosti smluvních stran

1. Poskytovatel se zavazuje poskytnout nový typ licence Software SKC v souladu Čl. III odstavec 1. této smlouvy formou rozšíření úvodní licence Software SKC. Poskytnutí
nového typu licence Software SKC doloží poskytovatel nabyvateli vystavením
písemného certifikátu s uvedením identifikačních údajů nabyvatele, parametrů nového
typu licence, jakož i uvedením jednotlivých produktů, které tvoří Software SKC dle této
smlouvy. Převzetí tohoto certifikátu potvrdí nabyvatel podpisem protokolu o předání a
převzetí.

2. Poskytovatel se zavazuje pružně reagovat na legislativní změny v České republice a
v případě, kdy taková změny jakkoliv ovlivní Software SKC, je poskytovatel povinen
dodat příslušnou úpravu Software SKC v termínu, který neohrozí zpracování změnami
ovlivněných agend v rozsahu funkcionality Software SKC.

3. V případě, že mezi publikací právního předpisu ve Sbírce zákonů a datem dodání
úpravy Software SKC je doba kratší než třicet (30) dnů, činí lhůta dodání třicet (30) dnů
po publikaci tohoto předpisu ve Sbírce zákonů.

4. Souladu s legislativou je dosahováno tak, že Software SKC je schopen udržovat data
požadovaná legislativou a zpracovávat je logikou vyžadovanou legislativními
požadavky.

5. Poskytovatel se zavazuje na vlastní náklady získat veškeré potřebné dovozní a vývozní
licence pro jednotlivé části Software SKC, pokud jsou taková povolení vyžadována.

6. Nabyvatel se zavazuje převzít od poskytovatele nový typ licence a uhradit cenu za její
poskytnutí uvedenou v Cl. III. odstavec 2, této smlouvy.

### Čl. V. Prohlášení a odpovědnost poskytovatele

1. Poskytovatel výslovně prohlašuje, že ošetřil veškerá práva k duševnímu vlastnictví v
rozsahu nezbytném k naplnění účelu smlouvy, zejména, že je oprávněn poskytnout
nabyvateli právo užít Software SKC k účelům stanoveným ve smlouvě.

2. Poskytovatel odpovídá za právní a finanční ošetření případných práv třetích osob
k Software SKC, a to takovým způsobem, aby mohl být Software SKC nabyvatelem
bez dalšího užíván k účelu dle smlouvy.

3. Poskytovatel odpovídá za to, že užití Software SKC nebude v rozporu s obecně závaznými právními předpisy.

4. Poskytovatel výslovně prohlašuje, že užitím díla dle této Licenční smlouvy nedojde k
zásahu do práv třetích osob. V případě, že k zásahu do práv třetích osob dojde, zavazuje
se poskytovatel, že nahradí škodu, která nabyvateli vznikne v souvislosti s nároky
třetích stran z důvodu porušení jejich chráněných práv.

### Čl. VI. Předání a převzetí software  

1. Poskytovatel je povinen nejdéle do 5 kalendářních dnů od uzavření této Licenční smlouvy, provést rozšíření úvodní licence Software SKC na nový typ licence v souladu s Čl. III odstavec 1. této smlouvy, a to v místě sídla nabyvatele. Provedení této úpravy
licence Software SKC doloží poskytovatel nabyvateli vystavením písemného certifikátu
nejdéle do 5 kalendářních dnů od podpisu této Licenční smlouvy v souladu s Čl. IV odstavec 1. této smlouvy.

2. Nabyvatel je povinen nový typ licence ke kompletnímu Software SKC převzít. O
předání a převzetí nového typu licence Software SKC bude smluvními stranami sepsán
písemný protokol.

3. Nárok na užívání nového typu licence Software SKC dle ČI. III odstavec I. vzniká
nabyvateli dnem převzetí licence, uvedeným v protokolu o předání a převzetí.

### Čl. VII. Záruka  

1. Poskytovatel poskytuje záruku, že dodaný Software SKC má ke dni podpisu protokolu
o předání a převzetí nového typu licence Software SKC funkční vlastnosti popsané v
dokumentaci Software SKC.

2. Poskytovatel poskytuje nabyvateli záruku na Software SKC po dobu trvání záruční
lhůty. Záruční lhůta činí 24 měsíců.

3. Výskyt vad je nabyvatel povinen oznámit poskytovateli nejpozději do třiceti (30) dnů
ode dne jejich zjištění, a to písemně, jinak jeho právo z odpovědnosti za vadu zaniká.
Hrozí - li nebezpečí z prodlení, je oprávněn učinit tak předběžně faxovou zprávou nebo
e-mailem.

4. Nabyvatel má právo na bezplatné odstranění poskytovatelem uznané vady programu, na
opravu vadného licenčního produktu či jeho výměnu za bezvadný, a to vždy nejpozději
do 10 pracovních dnů od data oznámení vady, případně v jiné, přiměřeně lhůtě
dohodnuté mezi stranami, nedovolí-li povaha vady její odstranění ve lhůtě 10
pracovních dnů.

5. Poskytovatel poskytuje zámku za funkčnost Software SKC.

6. Záruční doba počíná běžet dnem předání Software SKC podle této smlouvy.

### Čl. VIII. Sankce  

1. V případě, že poskytovatel poruší svou povinnost dodat Software SKC v termínu podle
této smlouvy, bude povinen zaplatit nabyvateli smluvní pokutu ve výši 0,1 % z ceny za
poskytnutí licence dle čl. III., odst. 2 této smlouvy za každý den prodlení s dodáním.

2. V případě, že poskytovatel poruší svou povinnost odstranit vady Software SKC
v termínu podle této smlouvy, bude povinen zaplatit nabyvateli smluvní pokutu ve výši
0,1 % z ceny za poskytnutí licence dle čl. III., odst. 2 této smlouvy za každý den
prodlení s odstraněním vad.

### Čl. VIII. Závěrečná ustanovení  

1. Nabyvatel je oprávněn požadovat od poskytovatele předložení dokumentů
osvědčujících plnění jeho závazků dle této smlouvy.

2. Právní vztahy vyplývající z této smlouvy se řídí zejména zákonem č. 121/2000 Sb., o
právu autorském, o právech souvisejících s právem autorským a o změně některých
zákonů (autorský zákon), ve znění pozdějších předpisů.

3. Tato smlouva může být měněna jen se souhlasem smluvních stran, a to formou
písemných číslovaných dodatků podepsaných zástupci obou smluvních stran. Tato
smlouva ruší a v plném rozsahu nahrazuje licenční smlouvu č. LIC/40/05/001128/2006
uzavřenou mezi smluvními stranami dne 6.1 1.2006.

4. Poskytovatel je povinen nakládat se všemi daty poskytnutými nabyvatelem ke
zpracování jako s informacemi důvěrnými. Budou-li data poskytnutá nabyvatelem
podléhat režimu zvláštní ochrany podle zákona č. 101/2000 Sb., o ochraně osobních
údajů a o změně některých zákonů, jsou obě smluvní strany povinny zabezpečit splnění všech ohlašovacích povinností, které citovaný zákon vyžaduje, a obstarat předepsaná
povolení. Bude-li nezbytné pro plnění této smlouvy splnit ohlašovací povinnosti dle cit.
zákona, realizace předmětu plnění se pozastavuje na dobu do řádného splnění takových
povinností a obě smluvní strany se zavazují vyvinout veškerou součinnost ke splnění
těchto ohlašovacích povinností. Poskytovatel se zavazuje, Že pokud se v souvislosti
s realizací předmětu této smlouvy při plnění svých povinností setkají jeho pověření
pracovníci s osobními údaji ve smyslu zákona č. 101/2000 Sb., o ochraně osobních
údajů a o změně některých zákonů, učiní veškerá opatření, kromě zachování povinnosti
mlčenlivosti dle tohoto odstavce, aby nedošlo k neoprávněnému nebo nahodilému
přístupu k těmto údajům, k jejich změně, zničení či ztrátě, neoprávněným přenosům, k
jejich jinému neoprávněnému zpracování, jakož i k jejich jinému zneužití.
Poskytovatel nese plnou odpovědnost za případné porušení této povinnosti.

5. Bez ohledu na výše uvedené poskytovatel výslovně souhlasí s tím, aby tato smlouva
byla vedena v Centrální evidenci smluv vedené nabyvatelem, která je veřejně přístupná
a která obsahuje údaje o smluvních stranách, předmětu smlouvy, číselné označení této
Smlouvy a datum jejího podpisu.

6. Platnosti a účinnosti tato smlouva nabývá dnem podpisu oběma smluvními stranami.

7. Smluvní strany tímto prohlašují, že neexistuje žádné ústní ujednání, žádná smlouva či
řízení týkající se některé smluvní strany, které by nepříznivě ovlivnilo splnění závazků
vyplývajících z této smlouvy. Zároveň svým podpisem potvrzují, že veškerá prohlášení
a dokumenty podle této smlouvy jsou pravdivé, úplné, přesné, platné a právně
vynutitelné.

8. Smluvní Strany dále prohlašují, že si smlouvu pečlivě přečetly, všem ustanovením
smlouvy rozumí a na důkaz svého souhlasu učiněného vážně a svobodně smlouvu
vlastnoručně podepisují.

**Přílohy:**  

Příloha č. 1 - Podrobný popis Software SKC  
Příloha č. 2 - Podrobná specifikace licenční politiky poskytovatele  

V Praze dne 11-07-2008  
V Praze dne 14-07-2008  

Poskytovatel  

HAGUESS, a.s.  
Na Míchovkách 1686  
252 43 Průhonice  
IČ: 25085166  
DIČ: CZ25085166  

Za MHMP  
Ing. Václav Kraus  
Hlavní město Praha  

### Příloha 1 - k Licenční smlouvě Č. LIC/40/01/001613/2008  

**Podrobný popis Software SKC**  
Popis Licenčního modelu pro Software SKC:

Software SKC se skládá ze čtyř licencovaných dále vyjmenovaných a popsaných SW
produktů, které tvoří jeden funkční konfigurovatelný celek.

* Univerzální řídící systém (System KRONUS)
* Systém pro správu karet (Card Management System QUANTO)
* Datový zúčtovací systém (Settlement System KWADROM)
* Zázemí elektronické peněženky (Back-Office E-Purse CHANSON)

Licence na Software SKC je poskytována vždy časově neomezená, nepřenositelná a nevýhradní. Součástí Licence Aplikace SKC nejsou zdrojové kódy. Licence na Aplikace SKC
je poskytována v závislosti na třech parametrech:

1. Počet evidovaných karet v Aplikacích SKC (LIMIT)

  |Typ|LIMIT od -do|Cena za evidovanou kartu (CK = 300 Kč bez DPH)|
  |---|---|---|---|
  |A.| 0| 50.000| 100 %|
  |B.| 50.001| 100.000| 73 %|
  |C.| 100.001| 250.000| 58 %|
  |D.| 250.001| 500.000| 51 %|
  |E.| 500.001| 1.000.000| 43 %|
  |F.| 1.000.001| a více| 30%|

2. Počet konfigurovaných uživatelských terminálů pracujících s kartovými aplikacemi v SKC (STANIC)

  |Typ| STANIC| od -do| Cena za konfigurovanou stanici (cs = 75.000 Kč bez DPH)|
  |---|---|---|---|
  |I. |0 |15 |100%|
  |II.| 16 |30 |92 %|
  |III.| 31 |45 |84 %|
  |IV.| 46 |60 |76 %|
  |V. |61 |75 |68 %|
  |VI. |76 |a více| 60 %|

3. Počet kartových aplikaci integrovaných v Aplikacích SKC (K.APLIKACE)

  |Typ|K.APLIKACE od -do|Cena za integrovanou kartovou aplikaci (CA u 1.000.000 Kč bez DPH)|
  |---|---|---|---|
  |1 |0 |5 |100%|
  |2 |5 |10| 83 %|
  |3 |11 |15| 66 %|
  |4 |16 |20| 50 %|
  |5 |21 |25| 33 %|
  |6 |26 |a více| 25 %|

Výsledná Licence je definována na základě požadavku objednatele podle jím očekávané velikosti
systému. Objednatel není omezen v realizací upgrade Licence z nižšího typu na vyšší typ. Poskytovatel
poskytuje licenci typu C.III. ve variantě, která nabyvateli umožňuje vést informace pro LIMIT
200.000 evidovaných karet, počet konfigurovaných STANIC je do 45 a Počet integrovaných
K.APLIKACÍ je do 5. Cena Licence je vypočtena jako:

CENA=(LIMIT do * CK% * CK+STANIC do * CS% * CS + K.APLIKACE do * CA% * CA).

CENA Upgrade je vypočtena jako rozdíl mezi cenou nového typu licence od které .se odečítá cena již
zakoupené licence.

V rámci Licence poskytovatel dodá jednu hlavní a jednu záložní kopii Software SKC. Záložní kopie je
určena pouze pro účely archivace Software SKC nabyvatelem, a vztahují se na ni stejné licenční
podmínky jako na hlavní kopii. Záložní kopie může být použita pouze v případě, že dojde k fyzickému
zničení nebo dlouhodobé nedostupnosti kopie Hlavní. Hlavní kopie může být instalována a
konfigurována v libovolné konfiguraci, která je potřebná pro řádný provoz SKC.

Detailní definice funkčnosti specifikované v jednotlivých bodech této přílohy je vymezena
interaktivním helpem, který je součástí Software SKC a dokumentací k Software SKC.

|**Komponenty, Popis**|**KS**|
|---|---|
|**1. Univerzální řídící systém KRONUS**|2|
|*Administrace nabídky činnosti*|2|
|přihlášení uživatelů do požadovaného systému.|2|
|Dynamická tvorba nabídky činností v závislosti na přihlášeném uživateli a jeho přístupových právech|2|
|*Správa rolí a uživatelů systémů*|2|
|Definice rolí uživatelů, pro konkrétní roli možnost specifikace, co může uživatel zařazený v této roli provádět. Činnosti jsou popsány do úrovně spouštění jednotlivých formulářů a vytváření tiskových sestav|2|
|Evidence uživatelů a jejich zařazení v rolích|2|
|*Monitoring a reporting*|2|
|Protokolace zakládání důležitých datových entit (např. osoba nebo karet) ve struktuře kdo (uživatel), kde (pracoviště, aplikace, dialog) a kdy data pořídil.|2|
|Protokolace činnosti uživatelů|2|
|Protokolace změn v datech|2|
|Protokolace chyb v běhu programů|2|
|Správa protokolů - protokoly je možné prohlížet, vyhledávat v nich a vytvářet tiskové sestavy (detail nebo seznam záznamů).|2|
|Možnost sledování aktuálně prováděných činností (kdo a kde spustil jakou činnost).|2|
|Archivace protokolů s následným výmazem z provozní databáze. Správa protokolů umožňuje obsluhovat i data archivu.|2|
|Jednotný systém správy reportů a sestav, možnost vyhledávat, prohlížet a tisknout sestavy vytvořené ve všech modulech.|2|

|**Komponenty, Popis**|**KS**|
|---|---|
|*2. Card management Quanto*|2|
|*Správa klientů*|2|
|Klientem může být vlastník nebo držitel karty, provozovatel kartové aplikace.|2|
|Správa fyzických a právnických osob.|2|
|Definice organizační struktury právnických osob.|2|
|Vazby mezi fyzickými a právnickými osobami.|2|
|Definice typů adres, kontaktů a připojených dokumentů pro fyzické osoby i právnické osoby.|2|
|Definice rolí osoby (např. provozovatel veřejné nebo vyhrazené kartové aplikace).|2|
|*Evidence žádostí*|2|
|Žádost o vydání karty.|2|
|Žádost o zablokování karty.|2|
|Žádost o zrušení karty.|2|
|Žádost o aktivaci karty.|2|
|Žádost o výměnu karty.|2|
|Žádost o aktivaci/zablokování aplikace na kartě.|2|
|*Evidence kartových aplikací*|2|
|Evidence kartových aplikací ve vazbě na typu čipu|2|
|Evidence kartové aplikace a jejího stavu pro každou vydanou kartu.|2|
|*Evidence a správa karet*|2|
|Evidence pěti druhů karet: karta občanská, zaměstnanecká, rodičovská, anonymní turistická a sponzorská|2|
|Definice podtiskových šablon pro grafickou perzonalizaci karet.|2|
|Definice typů karet podle výrobce a osázených čipů.|2|
|Správa karet v jejich životním cyklu, tzn. pořízení žádostí, personalizace, vydání karet klientům a zrušení karet.|2|
|Evidence stavu karty ve vztahu ke kartovým aplikacím, které jsou na kartě provozované, a ke stavu těchto aplikací.|2|
|*Komunikace s aplikacemi*|2|
|Dávková komunikace založená na souborech se strukturou XML. Ve směru k systémům kartových aplikací se přenášejí data o klientech a kartách vydaných pro danou aplikaci. Ve směru k programu QUANTO kartová aplikace každý záznam potvrdí, nebo zamítne.|2|
|On-line komunikace. Systém kartové aplikace přečte ve čtečce identifikaci karty, další informace o kartě a jejím držiteli získá z datové základny programu QUANTO.|2|
|Kombinace prvních dvou variant - QUANTO odesílá systému kartové aplikace pouze informace o nově vydaných kartách (příp. žádosti o zablokování), ostatní informace získává kartová aplikace z datové základny programu QUANTO.|2|
|Dávkový export karet zařazených pro danou kartovou aplikaci na tzv. black-list|2|
|*Evidence a správa poplatků*|2|
|Otevřená definice a správa typů poplatků za služby spojené s kartami  kartovými aplikacemi.|2|
|Správa poplatků, vyhledávání a reporty podle klientů a stavů poplatků.|2|

|**Komponenty, Popis**|**KS**|
|---|---|---|---|
|**3. Datový zúčtovací systém Kwadrom**|2|
|*Správa klientů*|2|
|Klient je vlastník účtu|2|
|Správa fyzických a právnických osob|2|
|Definice organizační struktury právnických osob|2|
|Vazby mezi fyzickými a právnickými osobami|2|
|Definice typů adres, kontaktů a propojených dokumentů pro fyzické i právnické osoby|2|
|*Evidence smluv*|2|
|Správa smluv o vedení účtů.|2|
|*Evidence a správa účtů*|2|
|Definice a správa typů účtů|2|
|Správa vnitřních účtů systému.|2|
|Vnitřní účty a účty klientů.|2|
|Evidence bankovních účtů klientů.|2|
|*Evidence a správa poplatků.*|2|
|Otevřená definice a správa typů poplatků za služby spojené s vedením účtů, zpracováním výpisů a zpracováním platebních transakcí.|2|
|Správa poplatků, vyhledávání a reporty podle klientů a stavu poplatků.|2|
|*Evidence zpracování transakcí*|2|
|Definice a správa typů transakcí|2|
|Zpracování platebních transakcí - pořizování, import, export, účtování, ošetření nezařazených plateb.|2|
|Prohlížení transakcí, vyhledávání pro účely reklamací, generování výpisů.|2|
|Zpracování bankovních výpisů|2|
|Generování platebních příkazů pro banku|2|
|Vytváření reportů pro účtování.|2|
|*Správa provizí*|2|
|Definice a správa provizí z provedených transakcí|2|

|**Komponenty, Popis**|**KS**|
|---|---|
|**4. Zázemí elektronické peněženky Chanson**|2|
|*Správa klientů*|2|
|Klientem je obchodní nebo vlastník elektronické peněženky|2|
|Správa fyzických a právnických osob.|2|
|Definice organizační struktury právnických osob.|2|
|Vazby mezi fyzickými a právnickými osobami.|2|
|Definice typu adres, kontaktů a připojených dokumentů pro fyzické osoby i právnické osoby|2|
|*Správa zařízení infrastruktury*|2|
|Evidence obchodníků a jejich provozoven, evidence bankovních účtů obchodníků.|2|
|Správa platebních zařízení elektronické peněženky, evidence zařízení ve vazbě na provozovnu obchodníka.|2|
|*Card management elektronické peněženky.*|2|
|Práce s kartami na kterých je aktivovaná aplikace elektronické peněženky (informace programu QUANTO).|2|
|*Evidence zpracování transakcí*|2|
|Příjem a zpracování transakce nabíjení/vybíjení elektronické peněženky.|2|
|Import karetních transakcí z front office elektronické peněženky, jejich zpracování a export pro KWADROM.|2|
|Evidence přijatých transakcí elektronické peněženky.|2|
|Generování a export dokladů do KWADROM pro účtování provizí.|2|

Poskytovatel prohlašuje a zaručuje, že je oprávněnou osobou k nakládání s autorskými
právy vztahujícími se k Software SKC, a že je oprávněn poskytovat licenci k využívání
Software SKC v souladu se zadávací dokumentací a v souladu s touto Licenční smlouvou
nabyvateli.

V Praze dne 11-07-2008  
V Praze dne 14-07-2008  

nabyvatel  

Hlavní město Praha

poskytovatel  

Haguess a.s.  
Na Michovkách 1686  
252 43 Průhonice  
DIČ: CZ25085166  

## Příloha 2 - k Licenční smlouvě č. LIC/40/01/001613/2008

Podrobná specifikace licenční politiky poskytovatele
Ostatní licenční podmínky

Poskytovatel zaručuje, že je osobou výhradně oprávněnou k výkonu majetkových práv k
Software SKC podle specifikace uvedené v příloze č. 1 této Licenční smlouvy a všech
autorských práv s tímto Software SKC spojených, a že je ze zákona oprávněn poskytovat
licenci k využívání Software SKC bez souhlasu třetí strany.

1. Nabyvatel je srozuměn se skutečností, že držitelem veškerých autorských práv
spojených se Software SKC této Licenční smlouvy je poskytovatel, který nabyvateli
poskytuje licenci pro využívání Software SKC.

2. Nabyvatel se zavazuje používat Software SKC tak, aby nedošlo k porušení či .ohrožení
autorských práv poskytovatele.

3. Převést oprávnění získané na základě této smlouvy na třetí osobu smí nabyvatel pouze s
předchozím písemným souhlasem poskytovatele.

4. Součástí poskytovatelem nabyvateli poskytnuté licence nejsou zdrojové kódy k
Software SKC.

5. Úprava Software SKC (aktualizace nebo též release) je dílem ve smyslu zák. č.
121/2000 Sb. (autorský zákon) a požívá plné ochrany podle tohoto zákona. Všechny
úpravy a aktualizace Software SKC se považují za jeho nedílnou součást.

6. Nabyvatel souhlasí s tím, že nesmí provádět žádné změny do Software SKC ani do
doprovodných souborů vyjma takových změn, které jsou prováděny obslužnými
programy dodanými s instalací Software SKC. Nabyvatel je povinen informovat
poskytovatele o všech změnách, které mají nebo mohou mit vliv na Software SKC, a to
před jejich provedením.

7. Nabyvatel není oprávněn zkoumat Software SKC, studovat jej nebo zkoušet jeho
fungování za účelem zjištění myšlenek a principů, na nichž je založen kterýkoliv prvek
Software SKC, jinak než v rámci obvyklého využívání programu. K jakýmkoliv
úpravám, doplňkům a změnám Software SKC nebo jeho doprovodné dokumentace, a to
i když takové zásahy směřují k opravě zřejmé vady nebo jsou v souladu se zamýšleným
účelem při jeho operativním využití nabyvatelem, je nabyvatel oprávněn pouze na
základě předchozího písemného souhlasu poskytovatele.

8. Veškeré myšlenky a jejich vyjádření obsažené v licenčních produktech jsou zároveň
předmětem obchodního tajemství poskytovatele. Předmětem obchodního tajemství jsou
i veškeré další informace o skutečnostech obchodní, výrobní a technické povahy
týkající se předmětných licenčních produktů, které byly poskytovatelem předány
nabyvateli v souvislosti s poskytnutím licence. Nabyvatel se zavazuje využívat
poskytnuté podklady a informace výlučně k sjednanému užití Software SKC. Je zcela
nepřípustné jejich užití k jinému účelu, zejména k vlastnímu vývoji či výrobě stejného
či obdobného počítačového programu. Stejně tak je nepřípustné umožnit užití těchto
podkladů a informací třetími osobami, ať již k takovému či k jakémukoliv jinému
účelu. Nabyvatel se zavazuje držet skutečnosti tvořící předmět obchodního tajemství
přísně v tajnosti a dbát, aby tyto skutečnosti nebyly sděleny, svěřeny či jinak
zpřístupněny třetím osobám, ledaže by k tomu dostal předchozí písemný souhlas
poskytovatel. Za tim účelem se nabyvatel zavazuje svěřit skutečnosti tvořící obchodní
tajemství poskytovatele jen těm svým pracovníkům, u kterých je znalost těchto skutečností předpokladem k smluvenému využití Software SKC, a to pouze v nezbytném rozsahu. Tyto pracovníky, jakož i ostatní své pracovníky se nabyvatel zavazuje informovat o tom, že veškeré podklady a informace, týkající se Software SKC jsou předmětem obchodního tajemství poskytovatele, zavázat je k mlčenlivosti a zakázat jim, aby si pořizovali kopie jakýchkoliv podkladů či vlastního Software SKC. Nabyvatel se zavazuje zajistit, že dodržování obchodního tajemství jeho pracovníky bude soustavně posuzováno a kontrolováno. 

9. Poskytovatel nemůže v žádném případě zaručit nepřetržité a trvale bezchybné fungování jak informačního systému nabyvatele, tak jeho výpočetní techniky, ani neruší za správnost a kvalitu dat zadaných pracovníky nabyvatele v Software SKC. zavazuje se však, že servisní služby budou zajišťovány tak, aby Software SKC byl způsobilý pro užití k smluvenému účelu a zachoval si takto stanovené smluvené a obvyklé vlastnosti. 

10. Záruka se nevztahuje na vady způsobené neodborným použitím Software SKC či jiným  jeho použitím v rozporu s postupem předepsaným v poskytovatelem 'dodané
dokumentaci k Software SKC, jakož i jeho neoprávněnému pozměnění či použitím na jiném technickém zařízení než na příslušném hardware dodaném nebo schváleném
poskytovatelem. Poskytovatel dále neodpovídá za vady způsobené zásahem nabyvatele nebo programem třetí strany do Software SKC, včetně napadení počítačovými viry, změnou instalace programu a změnou nastaveni konfigurace HW, která nebyla
odsouhlasena poskytovatelem.

11. Nabyvatel souhlasí s tím, že porušení ustanovení uvedených v tomto článku představuje
porušení této smlouvy a straně poskytovatele vzniká nárok na odškodnění.

12. Záruka se rovněž nevztahuje na ztrátu dat z paměťových médií a to i v důsledku
přímého nezavinění obsluhou. Poskytovatel nenese odpovědnost za škody způsobené
nabyvateli vlivem ztráty či poškození dat, jakož i jakoukoli manipulací s nimi.
Poskytovatel nese odpovědnost za ztrátu dat pouze v případě, že byla způsobena
poskytovatelem nebo prokázanou vadou Software SKC. Odpovědnost poskytovatele za
takto prokázanou vadu Software SKC se vztahuje na období od okamžiku, kdy
nabyvatel provede poslední zálohu dat, do okamžiku ztráty dat. Předpokladem této
záruky je úspěšné obnovení databáze ze zálohy. Nabyvatel je povinen provádět denní zálohování dat.

V Praze dne 11-07-2008.

nabyvatel:

Hlavní město Praha

Poskytovatel:

Haguess, a.s.  
Na Michovkách 1686  
252 43 Průhonice  
IČ: 25085166  
DIČ: CZ26085166  

## Licence aplikačního software

**Nabyvatel**  

Hlavní město Praha  
Mariánské nám. 2/2  
110 00 Praha1  

IČ 0064581  
DIČ: CZ00064581  

**Datum vydání úvodní licence**  
* 6. 11. 2006

**Typ licence**  
* C.III.1

**Maximální Počet evidovaných karet**  
* 200.000

**Maximální počet uživatel.terminálů**  
* 45

**Maximální počet kartových aplikací**  
* 5

**Datum vydání této licence**  
* 14. 7. 2008

**Skupina produktů/Licencované kopie**  

* Univerzální řídící systém (Systém KRONUS)/2
* Systém pro správu karet (Card Management System QUANTO)/2
* Datový zúčtovací systém (Settlement System KWADROM/2
* Zázemí elektronické peněženky (Back-Office E-Purse CHANSON)/2

Licence uvedených produktů je nabyvateli poskytnuta časově neomezená, nepřenositelná a nevýhradní.

Tato licence je poskytnuta dle Licenční smlouvy č. LIC/40/01/001613/2008

# DODATEK K LICENČNÍM UJEDNÁNÍM K SOFTWARE SKC

**(DODATEK Č. 1 K LICENČNÍ SMLOUVĚ Č. LIC /40/01/001613/2008)**  

**SMLUVNÍ STRANY :**  
Hlavní město Praha  
IČ: 00064581  
DIČ: CZ00064581  
sídlem: Mariánské nám. 2/2, 110 01 Praha 1  
bankovní spojení: PPF banka, a.s.  
číslo účtu: 27-5157998/6000  
zastoupené: Ing. Martinem Trnkou, ředitelem MHMP  
(dále jen **„Nabyvatel“**)  

a  

společnost: HAGUESS, a.s.  
IČ: 25085166  
DIČ: CZ25085166  
sídlem: Na Michovkách I. 686, Průhonice, okres Praha-západ, PSČ 252 43, IČ: 250 85 166  
bankovní spojení: ČSOB, a.s.  
číslo účtu: 163486703/300  
zapsaná v obchodním rejstříku vedeném Městským soudem v Praze, oddíl B, vložka č. 11127  
zastoupená: Miroslavou Turkovou, předsedou představenstva  
(dále jen **„Poskytovatel“**)  

společně dále jen **„Smluvní strany“** nebo též jednotlivě jen **„Smluvní strana“**  

VZHLEDEM K TOMU, ŽE

(A) Smluvní strany v souvislosti s realizací projektu **„OpenCard“** uzavřely dne 6.11.2006 licenční
smlouvu č. LIC/40/05/001128/2006, kterou Poskytovatel poskytnul Nabyvateli oprávnění
k výkonu práva užít Software SKC počítačový program (dále jen **„Licence“**). Licence byla
Poskytovatelem Nabyvateli udělena v tzv. typu B.I.1, kterýžto typ Licence Nabyvatele v
souladu s výše citovanou licenční smlouvou opravňoval vést v rámci Software SKC informace
pro LIMIT 100.000 evidovaných čipových karet (dále jen **„Evidovaná karta**), pro 15
konfigurovaných uživatelským stanic a 5 integrovaných kartových aplikací;

(B) Smluvní strany mezi sebou průběžně uzavíraly časové omezené smlouvy na provoz Pražského
centra kartových služeb (dále jen **„PCKS“**), v jejichž rámci byly Poskytovatelem postupně
personalizovány a vydávány žadatelům Evidované karty, k nimž se vztahovala Licence
udělená Poskytovatelem;

(C) V souvislosti s postupně narůstajícím počtem Evidovaných karet vznikla potřeba rozšířit
udělený typ Licence B.I.1 a dne 14.7.2008 proto byla Smluvními stranami uzavřena licenční
smlouva č. LIC/40/01/001613/2008 (dále jen **„Smlouva“**), kterou došlo ke zvýšení
množstevního rozsahu poskytnuté Licence na základě dříve sjednaných podmínek, tj. k
rozšíření původního typu licence B.I.1 uděleného Poskytovatelem na typ licence C.III.1,
umožňujícího vést v rámci Software SKC informace pro LIMIT 200.000 Evidovaných karet,
pro 45 konfigurovaných uživatelským stanic a 5 integrovaných kartových aplikací;

(D) V průběhu realizace projektu **„OpenCard“** postupně došlo mezi Nabyvatelem a
Poskytovatelem ke vzniku řady nevypořádaných vzájemných vztahů, kdy (i) Poskytovatel od
1.12.2009 zajišťuje pro Nabyvatele (s jeho vědomím a souhlasem) provoz PCKS a vydávání
Evidovaných karet bez uzavřené provozní smlouvy, a to přesto, že ve vztahu k postupně
navyšovanému počtu Evidovaných karet nebylo Nabyvateli ze strany Poskytovatele
poskytnuto příslušné rozšíření Licence a Poskytovatel od Nabyvatele ani nedostává za provoz
PCKS od 1.12.2009 žádnou úplatu, a (ii) Poskytovatel v souvislosti s provozem PCKS pro
Nabyvatele neobdržel úplatu za vydání části Evidovaných karet;

(E) Poskytovateli vznikl v souvislosti se shora uvedenými nevypořádanými vzájemnými vztahy
vůči Nabyvateli nárok, aby mu Nabyvatel uhradil úplatu za Licenci umožňující v souhrnu
vést v rámci Software SKC informace pro LIMIT 390.000 Evidovaných karet, pro 45
konfigurovaných uživatelským stanic a 5 integrovaných kartových aplikací, kterýžto nárok je
v souladu s přílohou č. 1 Smlouvy vyčíslován v částce 67.505.000 bez DPH (80.330.950,- Kč
včetně DPH). Z této částky již Nabyvatel uhradil Poskytovatel částku ve výši 50.735.650,- Kč
včetně DPH v rámci úplat poskytnutých Poskytovateli za poskytnutí předcházejících typů
Licence uvedených výše v bodě A a C této preambule (cena za udělení Licence v jejím
úvodním typu B.I.1 ve výši 33.349.750,- Kč včetně DPH byla zahrnuta v ceně díla
vytvořeného Poskytovatelem na základě smlouvy s Nabyvatelem ze dne 23.10.2006 uzavřené
pod č. smlouvy Nabyvatele DIL/40/05/001120/2006 (dále jen „Smlouva o dílo“), za rozšíření
úvodního typu Licence B.I.1 na na typ Licence C.III.1 uhradil Nabyvatel v souladu se
Smlouvou Poskytovateli částku ve výši 17.385.900,- Kč včetně DPH). Zbývá tak uhradit
Poskytovateli rozdíl mezi jeho výše vyčísleným nárokem a Nabyvatelem již poskytnutými
úhradami za Licenci ve výši 24.870.000,- bez DPH (29.844.000),- Kč včetně DPH;

(F) Smluvní strany se konstruktivně pokusily hledat řešení shora popsaných nevypořádaných
vzájemných vztahů, a to takové řešení, které by Nabyvateli umožnilo maximálně benefitovat z
dosud provedených investic do projektu „OpenCard“ a realizovat úspory při dalším rozvoji
tohoto projektu. Smluvní strany dospěly k závěru, že takovýmto řešením bude vyrovnání
závazku Nabyvatele vůči Poskytovateli uvedeného výše v bodě E preambule ve výši
29.844.000,- Kč včetně DPH; úhradou jednorázové částky Poskytovateli ve výši 29.844.000,-
Kč včetně DPH za současného rozšíření Licence udělené v současnosti Nabyvateli na základě
Smlouvy (typ C.III.1) na Licenci umožňující vést v rámci Software SKC informace pro
LIMIT 650.000 Evidovaných karet;

(G) Výše uvedený limit 650.000 Evidovaných karet, pro něž bude možné vést v rámci Software
SKC na základě typu Licence udělovaného na základě Smlouvy ve znění tohoto dodatku
informace, představuje počet Evidovaných karet, jejichž vydáním bude dle předpokladu
Smluvních stran naplněna poptávka ze strany žadatelů o Evidované Karty v rozsahu současné
funkcionality;

(H) V současné době je záměrem Smluvních stran za případné účasti Dopravního podniku hl.m.
Prahy, akciové společnosti, IČ: 00005886, se sídlem: Sokolovská 217/42, 190 22, Praha 9
(dále jen „DPP“) vytvořit společný podnik, jehož účelem bude provozování a rozvoj PCKS a
budování a provozování obdobných municipálních či jiných systémů čipových karet.
Podrobná úprava práv a povinností k projektu společného podniku bude předmětem
navazujících ujednání, ve kterých bude mimo jiné upravena výše vkladů jednotlivých subjektů
účastnících se společného podniku. Výše citovaný záměr společného podniku podléhá
schválením vyžadovaných na straně orgánů příslušných subjektů, které se potencionálně
budou zamýšleného společného podniku účastnit;

UZAVÍRAJÍ SMLUVNÍ STRANY v souladu s článkem VIII. odst. 3 Smlouvy níže uvedeného dne, měsíce
a roku na základě vzájemné shody tento dodatek č. 1 ke Smlouvě (dále jen **„Dodatek“**)

### 1. PŘEDMĚT DODATKU

1.1 Jak vyplývá z bodu E preambule tohoto Dodatku, Nabyvatel má z minulosti závazek
Poskytovateli uhradit za rozšíření Licence udělené na základě Smlouvy (typ C.III.1) na
Licenci umožňující vést v rámci Software SKC informace pro LIMIT 390.000
Evidovaných karet, pro 45 konfigurovaných uživatelským stanic a 5 integrovaných
kartových aplikací, částku ve výši 29.844.000,- Kč včetně DPH. Smluvní strany se tímto
Dodatkem dohodly, že tento v předchozí větě uvedený závazek Nabyvatele vůči
Poskytovateli nahrazují (i) závazkem Nabyvatele uhradit Poskytovateli jednorázovou
částku ve výši 29.844.000,- Kč včetně DPH, a tím, že (ii) Poskytovatel Nabyvateli
prostřednictvím tohoto Dodatku bez nároku na jakoukoliv dodatečnou úhradu udělí Licenci
umožňující vést v rámci Software SKC informace pro LIMIT 650.000 Evidovaných karet,
pro 45 konfigurovaných uživatelským stanic a 5 integrovaných kartových aplikací, tj.
Licenci umožňující vést v rámci Software SKC informace pro o 260.000 Evidovaných
karet více, než-li je v současnosti Nabyvatelem využívaný limit 390.000 Evidovaných
karet. Typ Licence udělovaný na základě tohoto Dodatku je v souladu s přílohou č. 1
Smlouvy ve znění tohoto Dodatku definován jako typ Licence D.III.1.

1.2 Na udělení nového, rozšířeného, typu Licence dle tohoto Dodatku se aplikují zcela
identické podmínky, jako ty, které jsou uvedeny ve Smlouvě, s výjimkou, kdy tento
Dodatek stanoví jinak. Pro práva a povinnosti Smluvních stran vztahující se k nově
udělovanému, rozšířenému, typu Licence D.III.1 platí v plném rozsahu ustanovení
Smlouvy a jejích příloh ve znění tohoto Dodatku. Smluvní strany pro vyloučení
jakýchkoliv pochybností dále v odstavcích 1.4 až 1.11 tohoto dodatku dohodly na
náležitých úpravách Smlouvy, které budou reflektovat výše citované rozšíření Licence na
typ D.III.1.

1.3 Pro vyloučení jakýchkoliv pochybností Smluvní strany uvádějí, že tam, kde se ve Smlouvě
hovoří o rozšíření úvodní licence Software SKC na nový typ licence, se má v důsledku
uzavření tohoto dodatku na mysli rozšíření původního typu Licence uděleného Smlouvou
(tj. typu C.III.1) na typ licence udělený Smlouvou ve znění tohoto dodatku (tj. na typ
D.III.1). Lhůta pro plnění Poskytovatele stanovená v článku VI. odst. 1 Smlouvy, počátek
jejíhož plynutí je vázán na uzavření Smlouvy, v důsledku uzavření tohoto Dodatku
Smlouvy počíná ve vztahu k nově udělovanému, rozšířenému, typu Licence (D.III.1) běžet
až od okamžiku připsání úhrady jednorázové částky dle odstavce 1.1 tohoto Dodatku na
účet Poskytovatele a zkracuje se na dva (2) pracovní dny.

1.4 Stávající znění článku II odst. 2 Smlouvy se jako celek nahrazuje následujícím zněním:

> „Licence je ze strany Poskytovatele Nabyvateli tímto udělena a poskytnuta pro využití vedení evidence o 650.000 vydaných čipových kartách a v rozsahu nezbytném pro kvalitní provoz Servisního Kartového Centra. Licence je touto smlouvou ve znění jejího dodatku č. 1 rozšířena z původně poskytnutého typu licence na typ licence D.III.1 v souladu s přílohou č. 1 této licenční smlouvy.“

1.5 Stávající článek III odst. 1 Smlouvy se ruší. Stávající znění článku III. odst. 2 Smlouvy se
jako celek nahrazuje následujícím zněním:

> „Poskytovatel uděluje nabyvateli podle ustanovení § 46 a násl. zákona č. 121/2000 Sb. autorského zákona, ve znění pozdějších předpisů, oprávnění k výkonu práva užít Software SKC v licenci typu D. III. 1 (dále jen ”licence”). Licence se uděluje jako časově neomezená
a vztahuje se pouze na území České republiky. Nabyvatel není povinen licenci využít. Tato licence (dále též „nový typ licence“) udělovaná na základě této smlouvy ve znění jejího dodatku č. 1 nahrazuje dříve udělenou licenci Software SKC v typu C.III.1 formou rozšíření
na typ D.III.1 a umožňuje vést informace pro LIMIT 650.000 evidovaných čipových karet,
počet konfigurovaných uživatelských STANIC je 45 a počet integrovaných K.APLIKACÍ je
do 5 v souladu s přílohou č.1 této smlouvy.

> Poskytovatel nesmí poskytnout licenci třetí osobě na území ČR. Za porušení ustanovení předchozí věty ze strany poskytovatele se nepovažuje skutečnost, že poskytovatel ještě před uzavřením dodatku č. 1 této smlouvy udělil nepřenosnou licenci k užívání Software SKC
Libereckému kraji a městu Liberec, ani případné rozšíření limitů těchto licencí. Poskytovatel však nesmí tyto již dříve udělené licence změnit na licence přenosné či sublicencovatelné. Porušením zákazu dále není ani případ, kdy Poskytovatel licenci udělí
nebo vloží do společného podniku Poskytovatele, Nabyvatele založeného za případné účasti DPP ve smyslu bodu H preambule dodatku č. 1 této smlouvy. Zákaz poskytnutí licence Poskytovatelem třetí osobě (výhradnost licence) trvá do 31.12.2010. Uplynutím tohoto data
se citovaný zákaz ruší a licence je dále považována za licenci nevýhradní. Ukázalo-li by se však, že Poskytovatel po 31.12.2010 poskytl plnění dle této smlouvy nebo srovnatelné plnění, jakékoliv třetí osobě za v jakémkoliv ohledu výhodnějších cenových podmínek, než
jaké poskytl Nabyvateli dle této smlouvy, musí Poskytovatel Nabyvateli kompenzovat vzniklý cenový rozdíl, a to do 30 dnů ode dne, kdy k tomu bude Nabyvatelem písemně vyzván. Pro určení, zda se jedná o srovnatelné plnění, je rozhodující pouze základní závazek Poskytovale obsažený ve smlouvě uzavřené Poskytovatelem po 31.12.2010 se třetí osobou (tj. udělení licence a její cena), ostatní smluvní podmínky jsou při posuzování srovnatelnosti nerozhodné a nepřihlíží se k nim. Poskytovatel je povinen Nabyvateli sdělit
informace o všech cenových ujednáních uzavíraných po 31.12.2010, jejichž předmětem je poskytnutí plnění dle této smlouvy nebo srovnatelného plnění třetí osobě a předložit Nabyvateli příslušné uzavřené smlouvy, jakož i jejich pozdější dodatky, jsou-li jimi měněny
cenové podmínky. Pro vyloučení jakýchkoliv pochybností smluvní strany uvádí, že se shora uvedený závazek Poskytovatele ke kompenzaci cenového rozdílu nevztahuje na poskytování plnění dle této smlouvy nebo srovnatelného plnění ze strany společného podniku
založeného ve smyslu bodu H preambule dodatku č. 1 této smlouvy, jakož i vlastního vložení ze strany Poskytovatele do společného podniku.“

1.6 Text přílohy č. 1 Smlouvy se v plném rozsahu ruší a je nahrazen zněním uvedeným
v Příloze A tohoto Dodatku.

1.7 Text přílohy č. 2 Smlouvy se v plném rozsahu ruší a je nahrazen zněním uvedeným
v Příloze B tohoto Dodatku. Smluvní strany v této souvislosti výslovně sjednávají a
prohlašují, že Nabyvatel je oprávněn poskytnout zcela nebo zčásti osobě, kterou Nabyvatel
případně pověří správou a/nebo provozem PCKS, oprávnění tvořící součást Licence
k Softwaru SKC podle Smlouvy a tohoto Dodatku, tj. poskytnout osobě, kterou Nabyvatel
případně pověří správou a/nebo provozem PCKS, podlicenci k oprávněním získaným podle
Smlouvy a tohoto Dodatku. Nabyvatel je oprávněn poskytnout osobě, kterou Nabyvatel
případně pověří správou a/nebo provozem PCKS, sublicenci dle svého uvážení bezúplatně.
Udělit osobě, kterou Nabyvatel případně pověří správou a/nebo provozem PCKS,
sublicenci je Nabyvatel oprávněn pouze v rozsahu práv, která mu byla udělena
Poskytovatelem na základě Smlouvy, nikoliv v rozsahu větším. Veškerá ustanovení
Smlouvy, jakož i jakákoliv další smluvní ujednání mezi Smluvními stranami, která jsou
s výše uvedenými ujednáními v rozporu, zejména veškerá ujednání o nepřenositelnosti
Licence, jsou zrušena bez náhrady a pozbývají platnosti.

1.8 Smluvní strany tímto dále výslovně sjednávají, že je Nabyvatel oprávněn využívat
Software SKC nejen prostřednictvím svých zaměstnanců, ale i prostřednictvím smluvních
partnerů Nabyvatele (resp. jejich zaměstnanců), které Nabyvatel případně pověří správou
4a/nebo provozem PCKS. Smluvní strany výslovně konstatují, že využívání Software SKC
těmito osobami nebude představovat porušení této Licenční smlouvy a práv duševního
vlastnictví Poskytovatele k Software SKC. Tito smluvní partneři Nabyvatele jsou
oprávněni Software SKC využívat ve stejném rozsahu a za stejných podmínek jako
Nabyvatel dle této Smlouvy. Nabyvatel je povinen náležitě zajistit, aby ze strany těchto
osob (pověřených smluvních partnerů Nabyvatele) nedošlo k porušování ustanovení této
Licenční smlouvy a/nebo práv duševního vlastnictví Poskytovatele k Software SKC.

1.9
Smluvní strany výslovně stanoví, že (i) poskytnutí sublicence k Software SKC
Nabyvatelem osobě, kterou Nabyvatel případně pověří správou a/nebo provozem PCKS,
jakož i (ii) využívání Software smluvními partnery Nabyvatele ve smyslu odstavce 1.8
výše, nebude považováno za porušení povinností Smluvních stran dodržovat mlčenlivost,
chránit obchodní tajemství, jakož i veškerých dalších obdobných povinností, které si
Smluvní strany mezi sebou v souvislostí s realizací projektu „Opencard“ sjednaly, a jež by
obecně bylo možné vztáhnout i na tyto případy nakládání se Software SKC (resp. s právy
duševního vlastnictví, které se k němu vztahují). To platí i pro zpřístupňování jinak mezi
Smluvními stranami chráněných informací, půjde-li o informace, jejichž poskytnutí
Nabyvatelem osobě, kterou Nabyvatel případně pověří správou a/nebo provozem PCKS,
bude nezbytné v souvislosti s poskytnutím sublicence takovéto osobě dle odstavce 1.7 výše
a jejich následným využíváním takovouto osobou, nebo zajištění využívání Software SKC
smluvními partnery Nabyvatele ve smyslu odst. 1.8. výše. Nabyvatel je povinen zajistit,
aby tyto osoby, tj. třetí osoby, kterým byla ze strany Nabyvatele poskytnuta sublicence a
pověření smluvní partneři Nabyvatele oprávnění využívat Software dle odst. 1.8. výše, byly
ve vztahu ke shora uvedeným informacím získaným od Nabyvatele řádně zavázány
dodržovat povinnost mlčenlivosti, povinnost chránit obchodní tajemství Poskytovatele,
jakož i veškeré další obdobné povinností, které si Smluvní strany mezi sebou v souvislostí
s realizací projektu „Opencard“ ve vztahu k nakládání s takovýmito informacemi sjednaly.

1.10 Článek IV. Smlouvy se doplňuje o nový odstavec 7, který zní následovně

> „Nabyvatel je po celou dobu trvání majetkových práv k Software SKC oprávněn kdykoli požádat Poskytovatele o upgrade Licence z nižšího typu na vyšší typ ve smyslu přílohy č. 1, tj. požadovat rozšíření a zvýšení množstevního rozsahu licence ohledně počtu evidovaných
karet, kartových aplikací, uživatelských terminálů. Poskytovatel je na základě této žádosti povinen poskytnout Nabyvateli požadovaný upgrade Licence na vyšší typ, a to za podmínek nikoli méně výhodných pro Nabyvatele než jsou podmínky sjednané touto smlouvou ve
znění jejího dodatku č. 1, včetně jejích příloh 1 a 2“.

1.11 Ustanovení odstavců 1.7 (mimo věty první) až 1.9 tohoto dodatku se vztahují od účinnosti
tohoto dodatku obdobně i na následující smlouvy uzavřené mezi Nabyvatelem a
Poskytovatelem: (i) smlouvu o dílo ze dne 21.4.2008 vedenou pod č. Nabyvatele
DIL/40/01/001529/2008, smlouvu ze dne 26.2.2007 vedenou pod č. Nabyvatele
INO/40/05/001270/2007 a smlouvu ze dne 26.2.2007 vedenou pod č. Nabyvatele
LIC/40/05/001272/2007, jakož i veškeré další smlouvy uzavřené mezi Nabyvatelem a
Poskytovatelem v souvislostí s realizací projektu „Opencard“, v jejichž rámci byla
Nabyvateli ze strany Poskytovatele udělena práva k užívání určitého počítačového
programu, popř. databáze. Veškerá ustanovení smluv uvedených v předchozí větě, která
jsou s výše uvedenými odstavci tohoto dodatku v rozporu, zejména veškerá ujednání o
nepřenositelnosti udělených licencí, jsou zrušena bez náhrady a pozbývají platnosti.

1.12 Nabyvatel je povinen Poskytovateli jednorázovou částku dle odst. 1.1 této Smlouvy uhradit
do 10 pracovních dnů ode dne uzavření tohoto Dodatku, a to bezhotovostním převodem na
účet Poskytovatele stanovený v záhlaví této Smlouvy. Platba se považuje za provedenou
okamžikem připsání předmětných finančních prostředků na bankovní účet Poskytovatele.
5Poskytovatel je povinen v této lhůtě vystavit ve třech vyhotoveních příslušný daňový
doklad a doručit jej Nabyvateli na jeho adresu uvedenou v záhlaví tohoto Dodatku, lhůta
splatnosti vystaveného daňového dokladu musí odpovídat výše uvedené lhůtě 10
pracovních dnů. Daňový doklad musí mít všechny náležitosti stanovené právními předpisy
a musí v něm být uveden odkaz na číslo Smlouvy a tento Dodatek.

### 2 PROHLÁŠENÍ SMLUVNÍCH STRAN

Smluvní strany činí ve vztahu ke vzájemným právům a povinnostem, které se týkající oprávnění
Nabyvatele k výkonu práva užít Software SKC, následující prohlášení.

2.1 V souladu s ujednáními podle článku II. odst. 3 Smlouvy a podle článku III. odst. 2
Smlouvy je Licence poskytnuta jako časově neomezená a Nabyvatel je na základě Smlouvy
oprávněn užívat Software SKC (i) po celou dobu trvání majetkových práv k Software SKC
a (ii) následně, po uplynutí doby trvání těchto majetkových práv, je oprávněn Software
SKC užít bez dalšího jako tzv. „volné dílo“ ve smyslu autorského zákona, popř. právního
předpisu, kterým tento zákon může být v budoucnu nahrazen.

2.2 Pojmem „Evidovaná karta“ se pro účely tohoto Dodatku, Smlouvy a veškerých jí
předcházejících ujednání Smluvních stran týkajících se oprávnění Nabyvatele k výkonu
práva užít Software SKC v kterémkoliv konkrétním okamžiku rozumí pouze karta, která (i)
byla předána konečnému držiteli či uživateli karty, a (ii) která je aktivní, tzn. umožňuje
jejímu držiteli či uživateli využívat služby zpřístupněné prostřednictvím kartových aplikací
zapojených do systému PCKS; pro odstranění pochybností platí, že za aktivní kartu nejsou
považovány karty, u kterých uplynula doba jejich platnosti, a/nebo karty, které jsou
zrušeny, tj. trvale blokovány pro PCKS jako celek bez možnosti opětovného využití v jeho
rámci.

### ZÁVĚREČNÁ UJEDNÁNÍ

3.1 Veškeré výrazy uvedené v tomto Dodatku s velkým počátečním písmenem mají význam
přiřazený jim ve Smlouvě, pokud není výslovně uvedeno jinak.

3.2 Udělení nového typu Licence dle článku 1 tohoto Dodatku zahrnuje i jakékoliv předchozí
užívání Software SKC Nabyvatelem v rozsahu přesahujícím typ Licence C.III.1, ke
kterému případně došlo ještě před datem uzavření tohoto Dodatku. Udělením nového,
rozšířeného, typu Licence dle článku 1 tohoto Dodatku Poskytovatelem Nabyvateli a
úhradou částky ve výši 29.844.000,- Kč včetně DPH uvedené v odstavci 1.1 tohoto
Dodatku ze strany Nabyvatele Poskytovateli jsou narovnány veškeré případné nároky,
které Poskytovateli vůči Nabyvateli z takového předchozího užívání Software SKC
Nabyvatelem nad původně dohodnutý rozsah typu Licence C.III.1 případně vznikly.

3.3 Ostatní ustanovení Smlouvy i jejích příloh zůstávají beze změn. V případě rozporu mezi
ustanovením Smlouvy a ustanovením některé z jejích příloh má přednost ustanovení
Smlouvy ve znění tohoto dodatku.

3.4 Tento Dodatek nabývá platnosti a účinnosti dnem jeho podpisu oběma Smluvními stranami
s dále uvedenými výjimkami. Ustanovení o udělení nového, rozšířeného, typu Licence typu
D.III.1 dle tohoto Dodatku, jakož i ustanovení tohoto Dodatku, které udělení tohoto
nového, rozšířeného, typu Licence typu D.III.1 promítají do textu Smlouvy (včetně
odstavců 1.4 až 1.6 tohoto Dodatku), nabývají účinnosti dnem uhrazení částky ve výši
29.844.000,- Kč včetně DPH uvedené v odstavci 1.1 tohoto Dodatku ze strany Nabyvatele
Poskytovateli. Články 1.7 až 1.9 Dodatku nabývají účinnosti při splnění následujících dvou
kumulativních podmínek (i) dojde k úhradě výše v tomto odstavci tohoto Dodatku citované
částky Nabyvatelem Poskytovateli, a (ii) uplyne datum 30.6.2010.

3.5 Tento Dodatek je vyhotoven ve čtyřech (4) vyhotoveních v českém jazyce, přičemž
všechna vyhotovení mají platnost originálu. Tři (3) vyhotovení Dodatku obdrží Nabyvatel a
jedno (1) Poskytovatel.

3.6 Nedílnou součástí tohoto Dodatku jsou:
Příloha A - Nové znění přílohy č. 1 Smlouvy
Příloha B – Nové znění přílohy č. 2 Smlouvy

3.7 Smluvní strany výslovně souhlasí s tím, aby tato Smlouva byla uvedena v Centrální
evidenci smluv (CES) vedené Nabyvatelem, která je veřejně přístupná a která obsahuje
údaje o smluvních stranách, předmětu smlouvy, číselné označení této smlouvy a datum
jejího podpisu. Smluvní strany prohlašují, že skutečnosti uvedené v této Smlouvě
nepovažují za obchodní tajemství ve smyslu § 17 obchodního zákoníku a udělují svolení k
jejich užití a zveřejnění bez stanovení jakýchkoliv dalších podmínek. Poskytovatel a
Nabyvatel se tímto dohodli, že Nabyvatel je (dle svého volného uvážení bez ohledu na
jakákoliv předchozí ujednání) oprávněn tento Dodatek, jakož i jakékoliv další smlouvy a
ujednání uzavřená mezi Smluvními stranami v oblasti licencí na Software SKC (zejména,
avšak nikoliv výlučně, licenční smlouvu č. LIC/40/05/001128/2006 uzavřenou mezi
Smluvními stranami dne 6.11.2006, Smlouvu, Smlouvu o dílo a smlouvy uvedené v článku
1.11 tohoto Dodatku) zpřístupnit třetím stranám anebo zveřejnit.

3.8 Smluvní strany prohlašují, že souhlasí s obsahem tohoto Dodatku, který byl sepsán na
základě jejich svobodné vůle.

V Praze dne _________ 2010 V Praze dne _________ 2010  

Za hlavní město Prahu: HAGUESS, a.s. _________________________  
 
Jméno: Ing. Martin Trnka
Funkce: ředitel MHMP ________________________

Jméno: Miroslava Turková
Funkce: předseda představenstva

### PŘÍLOHA A DODATKU K LICENČNÍ SMLOUVĚ Č. LIC/40/01/001613/2008

NOVÉ ZNĚNÍ PŘÍLOHY Č. 1 SMLOUVY  
PŘÍLOHA 1 – K LICENČNÍ SMLOUVĚ  
Č. LIC/40/01/001613/2008  
PODROBNÝ POPIS SOFTWARE SKC  

Popis Licenčního modelu pro Software SKC:
Software SKC se skládá ze čtyř licencovaných dále vyjmenovaných a popsaných SW produktů, které
tvoří jeden funkční konfigurovatelný celek.
* Univerzální řídící systém (System KRONUS)
* Systém pro správu karet (Card Management System QUANTO)
* Datový zúčtovací systém (Settlement System KWADROM)
* Zázemí elektronické peněženky (Back-Office E-Purse CHANSON)

Součástí Licence Aplikace SKC nejsou zdrojové kódy. Licence na Aplikace SKC je poskytována
v závislosti na třech parametrech:

1. Počet evidovaných karet v aplikacích SKC (LIMIT)

|Typ|Limit od-do|Limit od-do|Cena za 1 evidovanou kartu|
|D.|200.001|650.000|cena za licenci v rozsahu limitu D (včetně tomuto limitu předcházejících limitů) byla v plném rozsahu uhrazena Nabyvatelem Poskytovateli na základě Smlouvy a Smlouvy o dílo s výjimkou částky 24.870.000,- (29.844.000,- Kč) včetně DPH, která bude ze strany Nabyvatele Poskytovateli uhrazena v souladu s podmínkami dodatku č. 1 Smlouvy|
|E.|650.001|neomezeno, konkrétní hodnota LIMITU do bude určena požadavkem Nabyvatele|50,- Kč bez DPH|

2. Počet konfigurovaných uživatelských terminálů pracujících s kartovými aplikacemi v SKC (STANIC)

|Typ|Stanic od-do|Stanic od-do|Cena za 1 konfigurovanou stanici (CS)|
|III|31|45|cena za licenci v rozsahu limitu III (včetně tomuto limitu předcházejících limitů) byla v plném rozsahu uhrazena Nabyvatelem Poskytovateli na základě Smlouvy a Smlouvy o dílo|
|IV|46|60|57.000 Kč bez DPH|
|V|61|75|51.000 Kč bez DPH|
|VI.|76|a více|45.000 Kč bez DPH|

3. Počet kartových aplikací integrovaných v Aplikacích SKC (K.APLIKACE)

|Typ|K.APLIKACE od -do|K.APLIKACE od -do|Cena za 1 integrovanou kartovou aplikaci (CA)
|1|0|5|cena za licenci v rozsahu limitu 1 byla v plném rozsahu uhrazena Nabyvatelem Poskytovateli na základě Smlouvy a Smlouvy o dílo
|2|6|10|830.000 Kč bez DPH|
|3|11|15|680.000 Kč bez DPH|
|4|16|20|500.000 Kč bez DPH|
|5|21|25|330.000 Kč bez DPH|
|6|26|a více|250.000 Kč bez DPH|


Výsledná Licence je definována na základě požadavku objednatele podle jím očekávané velikosti systému. Objednatel není omezen v realizaci upgrade Licence z nižšího typu na vyšší typ. Poskytovatel poskytuje licenci typu D.III.1. ve variantě, která nabyvateli umožňuje vést informace pro LIMIT 650.000 evidovaných karet, počet konfigurovaných STANIC je do 45 a Počet integrovaných
K.APLIKACÍ je do 5. Cena Licence (s výjimkou, kdy je shora stanoveno jinak) je vypočtena jako:

CENA=(LIMITdo*CK+STANICdo*CS+K.APLIKACEdo*CA).

CENA upgrade Licence z nižšího typu na vyšší typ je vypočtena jako rozdíl mezi cenou nového typu
licence, od které se odečítá cena za licence již v minulosti poskytnuté určená podle uvedeného vzorce.

V rámci Licence poskytovatel dodá jednu hlavní a jednu záložní kopii Software SKC. Záložní kopie je
určena pouze pro účely archivace Software SKC nabyvatelem, a vztahují se na ni stejné licenční
podmínky jako na hlavní kopii. Záložní kopie může být použita pouze v případě, že dojde k fyzickému
zničení nebo dlouhodobé nedostupnosti kopie Hlavní. Hlavní kopie může být instalována a
konfigurována v libovolné konfiguraci, která je potřebná pro řádný provoz SKC.

Detailní definice funkčnosti specifikované v jednotlivých bodech této přílohy je vymezena
interaktivním helpem, který je součástí Software SKC a dokumentací k Software SKC.

|Komponenty|Popis|KS|
| |**1. Univerzální řídící systém KRONUS**|2|
| |*Administrace nabídky činností*|2|
| |Správa aplikací řízených systémů.|2|
| |Přihlášení uživatelů do požadovaného systému.|2|
| |Dynamická tvorba nabídky činností v závislosti na přihlášeném uživateli a jeho přístupových právech.|2|
| |*Správa rolí a uživatelů systémů*|2|
| |Definice rolí uživatelů, pro konkrétní roli možnost specifikace, co může uživatel zařazený v této roli provádět. Činnosti jsou popsány do úrovně spouštění jednotlivých formulářů a vytváření tiskových sestav.|2|
| |Evidence uživatelů a jejich zařazení v rolích.|2|
| |*Monitoring a reporting*|2|
| |Protokolace zakládání důležitých datových entit (např. osoba nebo karta) ve struktuře kdo (uživatel), kde (pracoviště, aplikace, dialog), a kdy data pořídil.|2|
| |Protokolace činnosti uživatelů.|2|
| |Protokolace změn v datech.|2|
| |Protokolace chyb v běhu programů.|2|
| |Správa protokolů - protokoly je možné prohlížet, vyhledávat v nich a vytvářet tiskové sestavy
(detail nebo seznam záznamů).|2|
| |Možnost sledování aktuálně prováděných činností (kdo a kde spustil jakou činnost).|2|
| |Archivace protokolů s následným výmazem z provozní databáze. Správa protokolů umožňuje obsluhovat i data archivu.|2|
| |Jednotný systém správy reportů a sestav, možnost vyhledávat, prohlížet a tisknou sestavy vytvořené ve všech modulech.|2|
| |**2. Card Management Quanto**|2|
| |*Správa klientů*|2|
| |Klientem může být vlastník nebo držitel karty, provozovatel kartové aplikace.|2|
| |Správa fyzických a právnických osob.|2|
| |Definice organizační struktury právnických osob.|2|
| |Vazby mezi fyzickými a právnickými osobami.|2|
| |Definice typů adres, kontaktů a připojených dokumentů pro fyzické osoby i právnické osoby.|2|
| |Definice rolí osoby (např. provozovatel veřejné nebo vyhrazené kartové aplikace)|2|
| |*Evidence žádostí*|2|
| |Žádost o vydání karty.|2|
| |Žádost o zablokování karty.|2|
| |Žádost o zrušení karty.|2|
| |Žádost o aktivaci karty.|2|
| |Žádost o výměnu karty.|2|
| |Žádost o aktivaci/zablokování aplikace na kartě.|2|
| |*Evidence kartových aplikací*|2|
| |Evidence kartových aplikací ve vazbě na typ čipu.|2|
| |Evidence kartové aplikace a jejího stavu pro každou vydanou kartu.|2|
| |*Evidence a správa karet*|2|
| |Evidence pěti druhů karet: karta občanská, zaměstnanecká, rodičovská, anonymní turistická a sponzorská.|2|
| |Definice podtiskových šablon pro grafickou personalizaci karet.|2|
| |Definice typů karet podle výrobce a typů osázených čipů.|2|
| |Správa karet v jejich životním cyklu, tzn. pořízení žádostí, personalizace, vydání karet klientům a zrušení karet|2|
| |Evidence stavu karty ve vztahu ke kartovým aplikacím, které jsou na kartě provozované, a ke stavu těchto aplikací.|2|
| |*Komunikace s aplikacemi*|2|
| |Dávková komunikace založená na souborech se strukturou XML. Ve směru k systémům kartových aplikací se přenášejí data o klientech a kartách vydaných pro danou aplikaci. Ve směru k programu QUANTO kartová aplikace každý záznam potvrdí nebo zamítne. 2
| |On-line komunikace. Systém kartové aplikace přečte ve čtečce identifikaci karty, další informace o kartě a jejím držiteli získá z datové základny programu QUANTO.|2|
| |Kombinace prvních dvou variant – QUANTO odesílá systému kartové aplikace pouze
informace o nově vydaných kartách (příp. žádosti o zablokování), ostatní informace získává
kartová aplikace z datové základny programu QUANTO.|2|
| |Dávkový export karet zařazených pro danou kartovou aplikaci na tzv. black-list.|2|
| |*Evidence a správa poplatků.*|2|
| |Otevřená definice a správa typů poplatků za služby spojené s kartami a kartovými aplikacemi.|2|
| |Správa poplatků, vyhledávání a reporty podle klientů a stavů poplatků.|2|
| |**3. Datový zúčtovací systém Kwadrom**|2|
| |*Správa klientů*|2|
| |Klientem je vlastník účtu.|2|
| |Správa fyzických a právnických osob.|2|
| |Definice organizační struktury právnických osob.|2|
| |Vazby mezi fyzickými a právnickými osobami.|2|
| |Definice typů adres, kontaktů a připojených dokumentů pro fyzické osoby i právnické osoby.|2|
| |*Evidence smluv*|2|
| |Správa smluv o vedení účtů.|2|
| |*Evidence a správa účtů*|2|
| |Definice a správa typů účtů.|2|
| |Správa vnitřních účtů systému.|2|
| |Vnitřní účty a účty klientů.|2|
| |Evidence bankovních účtů klientů.|2|
| |*Evidence a správa poplatků*|2|
| |Otevřená definice a správa typů poplatků za služby spojené s vedením účtů, zpracováním výpisů a zpracováním platebních transakcí. 2
| |Správa poplatků, vyhledávání a reporty podle klientů a stavů poplatků.|2|
| |*Evidence zpracování transakcí*|2|
| |Definice a správa typů transakcí.|2|
| |Zpracování platebních transakcí – pořizování, import, export, účtování, ošetření nezařazených plateb.|2|
| |Prohlížení transakcí, vyhledávání pro účely reklamací, generování výpisů.|2|
| |Zpracování bankovních výpisů.|2|
| |Generování platebních příkazů pro banku.|2|
| |Vytváření reportů pro účtování.|2|
| |*Správa provizí*|2|
| |Definice a správa provizí z provedených transakcí.|2|
| |**4. Zázemí elektronické peněženky Chanson**|2|
| |*Správa klientů*|2|
| |Klientem je obchodník nebo vlastník elektronické peněženky.|2|
| |Správa fyzických a právnických osob.|2|
| |Definice organizační struktury právnických osob.|2|
| |Vazby mezi fyzickými a právnickými osobami.|2|
| |Definice typů adres, kontaktů a připojených dokumentů pro fyzické osoby i právnické osoby.|2|
| |*Správa zařízení infrastruktury*|2|
| |Evidence obchodníků a jejich provozoven, evidence bankovních účtů obchodníků.|2|
| |Správa platebních zařízení elektronické peněženky, evidence zařízení ve vazbě na provozovnu obchodníka.|2|
| |*Card management elektronické peněženky*|2|
| |Práce s kartami, na kterých je aktivovaná aplikace elektronické peněženky (informace programu QUANTO).|2|
| |*Evidence zpracování transakcí*|2|
| |Příjem a zpracování transakce „nabíjení/vybíjení elektronické peněženky“.|2|
| |Import karetních transakcí z front office elektronické peněženky, jejich zpracování a export pro KWADROM.|2|
| |Evidence přijatých transakcí elektronické peněženky.|2|
| |Generování a export dokladů do KWADROM pro účtování provizí.|2|

Poskytovatel prohlašuje a zaručuje, že je oprávněnou osobou k nakládání s autorskými
právy vztahujícími se k Software SKC, a že je oprávněn poskytovat licenci k využívání Software SKC
v souladu se zadávací dokumentací a v souladu s touto Licenční smlouvou Nabyvateli, resp. poskytnout Nabyvateli veškerá práva a oprávnění vztahující se k Software SKC udělená Nabyvateli
Smlouvou.

V Praze dne _________ 2010 V Praze dne _________ 2010

Za hlavní město Prahu: 
Jméno: Ing. Martin Trnka
Funkce: ředitel MHMP ________________________

HAGUESS, a.s.
Jméno: Miroslava Turková
Funkce: předseda představenstva ________________________

### PŘÍLOHA B DODATKU K LICENČNÍ SMLOUVĚ Č. LIC/40/01/001613/2008

NOVÉ ZNĚNÍ PŘÍLOHY Č. 2 SMLOUVY  
PŘÍLOHA 2 – K LICENČNÍ SMLOUVĚ  
Č. LIC/40/01/001613/2008  
PODROBNÁ SPECIFIKACE LICENČNÍ POLITIKY POSKYTOVATELE  
OSTATNÍ LICENČNÍ PODMÍNKY  

Poskytovatel zaručuje, že je osobou oprávněnou k výkonu majetkových práv k Software SKC podle
specifikace uvedené v příloze č. 1 této Licenční smlouvy a že je oprávněn poskytovat licenci
k využívání Software SKC. Veškerá ustanovení této přílohy musí být vykládána v souladu
s autorským zákonem, zejména § 66 tohoto zákona; v případě rozporu či nejasnosti má vždy přednost
výklad ustanovení § 66 autorského zákona, s výjimkou, kdy § 66 autorského zákona jiné ujednání
umožňuje a je to v souladu s níže uvedeným.

1. Nabyvatel je srozuměn se skutečností, že držitelem příslušných autorských práv spojených
se Software SKC této Licenční smlouvy je poskytovatel, který nabyvateli poskytuje licenci
pro využívání Software SKC.

2. Nabyvatel se zavazuje používat Software SKC tak, aby nedošlo k porušení či ohrožení
autorských práv poskytovatele.

3. Nabyvatel je oprávněn poskytnout zcela nebo zčásti osobě, kterou Nabyvatel případně pověří
správou a/nebo provozem PCKS, oprávnění tvořící součást licence k Softwaru SKC, tj.
poskytnout takovéto osobě podlicenci k Softwaru SKC.

4. Součástí poskytovatelem nabyvateli poskytnuté licence nejsou zdrojové kódy k Software
SKC.

5. Úprava Software SKC (aktualizace nebo též release) je dílem ve smyslu zák. č. 121/2000 Sb.
(autorský zákon) a požívá plné ochrany podle tohoto zákona. Všechny úpravy a aktualizace Software SKC se považují za jeho nedílnou součást.

6. Nabyvatel souhlasí s tím, že nesmí provádět žádné změny do Software SKC ani do
doprovodných souborů vyjma takových změn, které jsou prováděny obslužnými programy
dodanými s instalací Software SKC. Nabyvatel je povinen informovat poskytovatele o všech
změnách, které mají nebo mohou mít vliv na Software SKC, a to před jejich provedením.

7. Nabyvatel není nad rámec předvídaný § 66 autorského zákona oprávněn zkoumat Software
SKC, studovat jej nebo zkoušet jeho fungování za účelem zjištění myšlenek a principů, na
nichž je založen kterýkoliv prvek Software SKC, jinak než v rámci obvyklého využívání
programu. K jakýmkoliv úpravám, doplňkům a změnám Software SKC nebo jeho doprovodné
dokumentace, a to i když takové zásahy směřují k opravě zřejmé vady nebo jsou v souladu se
zamýšleným účelem při jeho operativním využití Nabyvatelem, je Nabyvatel nad rámec
předvídaný § 66 autorského zákona oprávněn pouze na základě předchozího písemného
souhlasu Poskytovatele.

8. Veškeré myšlenky a jejich vyjádření obsažené v licenčních produktech jsou zároveň
předmětem obchodního tajemství poskytovatele. Předmětem obchodního tajemství jsou i
veškeré další informace o skutečnostech obchodní, výrobní a technické povahy týkající se
předmětných licenčních produktů, které byly poskytovatelem předány nabyvateli v souvislosti
s poskytnutím licence. Nabyvatel se zavazuje využívat poskytnuté podklady a informace
výlučně k sjednanému užití Software SKC. Je zcela nepřípustné jejich užití k jinému účelu,
zejména k vlastnímu vývoji či výrobě stejného či obdobného počítačového programu. Nabyvatel se zavazuje držet skutečnosti tvořící předmět obchodního tajemství přísně v tajnosti
a dbát, aby tyto skutečnosti nebyly sděleny, svěřeny či jinak zpřístupněny třetím osobám,
ledaže by šlo o osoby, kterým je poskytnuta podlicence k Software SKC či jeho části, nebo
kterým je výslovně umožněno Software SKC využívat uzavřenou Smlouvou. Za tím účelem se nabyvatel zavazuje svěřit skutečnosti tvořící obchodní tajemství poskytovatele jen těm
svým pracovníkům nebo třetím osobám, u kterých je znalost těchto skutečností předpokladem
k smluvenému využití Software SKC, a to pouze v nezbytném rozsahu. Tyto pracovníky
(jakož i ostatní své pracovníky) a třetí osoby se nabyvatel zavazuje informovat o tom, že
veškeré podklady a informace týkající se Software SKC jsou předmětem obchodního tajemství
poskytovatele, zavázat je k mlčenlivosti a zakázat jim, aby si pořizovali kopie jakýchkoliv
podkladů či vlastního Software SKC nad rámec sjednaných podmínek. Nabyvatel se zavazuje
zajistit, že dodržování obchodního tajemství jeho pracovníky a případně třetími osobami bude
soustavně prosazováno a kontrolováno. Pro odstranění pochybností platí, že právo nabyvatele
podle odstavce 3 této přílohy tím není nijak dotčeno.

9. Poskytovatel nemůže v žádném případě zaručit nepřetržité a trvale bezchybné fungování jak
informačního systému nabyvatele, tak jeho výpočetní techniky, ani neručí za správnost a
kvalitu dat zadaných pracovníky nabyvatele v Software SKC. Zavazuje se však, že servisní
služby budou zajišťovány tak, aby Software SKC byl způsobilý pro užití k smluvenému účelu
a zachoval si takto stanovené smluvené a obvyklé vlastnosti.

10. Záruka se nevztahuje na vady způsobené neodborným použitím Software SKC či jiným jeho
použitím v rozporu s postupem předepsaným v poskytovatelem dodané dokumentaci k
Software SKC, jakož i jeho neoprávněnému pozměnění či použitím na jiném technickém
zařízení než na příslušném hardware dodaném nebo schváleném poskytovatelem. Poskytovatel
dále neodpovídá za vady způsobené zásahem nabyvatele nebo programem třetí strany do
Software SKC, včetně napadení počítačovými viry, změnou instalace programu a změnou
nastavení konfigurace HW, která nebyla odsouhlasena poskytovatelem.

11. Nabyvatel souhlasí s tím, že porušení ustanovení uvedených v tomto článku představuje
porušení této Smlouvy a straně poskytovatele vzniká nárok na odškodnění.

12. Záruka se rovněž nevztahuje na ztrátu dat z paměťových médií a to i v důsledku přímého
nezavinění obsluhou. Poskytovatel nenese odpovědnost za škody způsobené nabyvateli vlivem
ztráty či poškození dat, jakož i jakoukoli manipulací s nimi. Poskytovatel nese odpovědnost za
ztrátu dat pouze v případě, že byla způsobena poskytovatelem nebo prokázanou vadou
Software SKC. Odpovědnost poskytovatele za takto prokázanou vadu Software SKC se
vztahuje na období od okamžiku, kdy nabyvatel provede poslední zálohu dat, do okamžiku
ztráty dat. Předpokladem této záruky je úspěšné obnovení databáze ze zálohy. Nabyvatel je
povinen provádět denní zálohování dat.

|V Praze dne _________ 2010|V Praze dne _________ 2010|
|Za hlavní město Prahu:    |HAGUESS, a.s.|
|___________               |______________|

Jméno: Ing. Martin Trnka
Funkce: ředitel MHMP ________________________

Jméno: Miroslava Turková
Funkce: předseda představenstva ______________________________
