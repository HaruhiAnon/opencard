---
"id":               DIL/40/01/001652/2008
"layout":           contract
"datum podpisu":    2008-07-31
"datum účinnosti":  2008-07-31
"použité smluvní typy":
  - smlouva o dílo
"předmět":          Smlouva o dílo rozšíření SKC o technologii MIFARE DESFire
"smluvní strany":
 -   
  "role":     nabyvatel
  "jméno":    "Hlavní město Praha"
  "orgán":    odbor informatiky
  "zástupce": Ing. Václav Kraus
  "funkce":   ředitel odboru informatiky
 -   
  "jméno":    "HAGUESS, a.s"
  "zástupce": Miroslava Turková
  "funkce":   předsedkyně představenstva
  "role":     poskytovatel

"náklady": 18989235

"soubory":
 - 
  "název": "Smlouva o dílo"
  "podepsaná verze": contract.pdf
  "strojově čitelná verze": index.md
  "upravitelná verze": 
  "náhled": miniatura.jpg

"ruší": 
"mění":
"změněno": 
"zrušeno":
---

## SMLOUVA O DÍLO

* Rozšíření Servisního Kartového Centra o technologii MIFARE DESFire
* Číslo smlouvy Objednatele: DIL/40/01/001652/2008
* Číslo smlouvy Zhotovitele:

uzavřená níže uvedeného dne, měsíce a roku podle ustanovení § 536 a násl. zákona
č. 513/1991 Sb., obchodní zákoník, v platném znění, a na základě zákona č. 137/2006 Sb., o
veřejných zakázkách, v platném znění a na základě zákona č. 137/2006 Sb., o veřejných
zakázkách, v platném znění (dále jen **„Smlouva“**), mezi níže uvedenými smluvními stranami:

**Hlavní město Praha**  
se sídlem: Mariánské nám. 2, Praha 1, PSČ: 110 01  
IČ: 00064581  
DIČ: CZ00064581  
Bankovní spojení: PPF banka, a.s., účet č.: 27-5157998/6000  
Zastoupené: Ing. Václavem Krausem, ředitelem odboru informatiky Magistrátu hlavního
města Prahy  
(dále jen **„Objednatel“**)

a

**HAGUESS, a.s**  
se sídlem: Na Michovkách I. 686, 252 43 Průhonice  
IČ: 25085166  
DIČ: CZ25085166  
Bankovní spojení: ČSOB, a.s., účet č.163486703/0300  
Zapsaná v obchodním rejstříku, vedeného Městským soudem v Praze oddíl B, vložka 11127  
Zastoupená: Miroslavou Turkovou, předsedou představenstva  
(dále jen **„Zhotovitel“**)

(Objednatel a Zhotovitel společně dále jen **„Smluvní strany“**).

### 1 PŘEDMĚT SMLOUVY

* 1.1 Předmětem této Smlouvy je závazek Zhotovitele provést za podmínek stanovených
v této Smlouvě pro Objednatele dílo sestávající z dodávky, instalace a zprovoznění
potřebných hardwarových prostředků, dodávky, instalace a zprovoznění
programového vybavení pro realizaci rozšíření Servisního Kartového Centra o
technologii MIFARE DESFire. Rozsah díla podle této Smlouvy zahrnuje zejména:
 * (a) rozšíření backoffice kartové aplikace parkování včetně úpravy stávajících parkovacích automatů v rámci instalovaných parkovacích automatů Praha 1;
 * (b) úprava interní personalizační linky SKC;
 * (c) dodávka Host Security Module (HSM) a Security Access Module (SAM);
 * (d) úprava kontaktních míst SKC;
 * (e) úprava back-office Servisního Kartového Centra;

(dále jen **„Dílo“**). Podrobná specifikace Díla je uvedena v Přílohách č. 1 -5, které jsou
nedílnou součástí této Smlouvy. Dílo podle této Smlouvy zahrnuje veškeré činnosti a
práce, které jsou nezbytné k řádnému provedení Díla a dosažení jeho plné funkčnosti.

* 1.2 Objednatel se zavazuje poskytnout Zhotoviteli nezbytnou součinnost k provedení Díla,
v rozsahu specifikovaném v Příloze č. 6 této Smlouvy, a za řádně provedené Dílo
zaplatit Zhotoviteli cenu ve výši a způsobem uvedeným v čl. 3 této Smlouvy.

### 2 DOBA PLNĚNÍ

Smluvní strany se dohodly, že Dílo bude realizováno a předáno Objednateli nejpozději
v následujících termínech:

 * (a) rozšíření backoffice kartové aplikace parkování včetně úpravy stávajících
parkovacích automatů v rámci instalovaných parkovacích automatů Praha 1:
do 120 dnů od data podpisu této Smlouvy;

 * (b) úprava interní personalizační linky SKC:
do 90 dnů od data podpisu této Smlouvy;

 * (c) dodávka Security Access Modulů (SAM):
do 90 dnů od data podpisu této Smlouvy;

 *  (d) úprava kontaktních míst SKC:
do 90 dnů od data podpisu této Smlouvy;

 * (e) úprava back-office Servisního Kartového Centra:
do 90 dnů od data podpisu této Smlouvy.

* 2.2 Podrobnější termíny plnění Díla včetně termínů plnění jeho dílčích celků jsou
obsaženy v harmonogramu plnění, který tvoří Přílohu č. 7 této Smlouvy.

### 3. CENA A PLATEBNÍ PODMÍNKY

* 3.1 Cena za Dílo činí:
 * (a) cena za rozšíření backoffice kartové aplikace parkování včetně úpravy
stávajících parkovacích automatů v rámci instalovaných parkovacích automatů
Praha 1 bez DPH: 7 448 100,- Kč;
 * (b) cena za úpravu interní personalizační linky SKC bez DPH: 466 500,- Kč;
 * (c) cena za dodávku řešení Host Security Modul (HSM) a Security Access Modulů (SAM) bez DPH: 2 866 640,- Kč;
 * (d) cena za úpravu kontaktních míst SKC bez DPH: 1 080 500,- Kč;
 * (e) cena za úpravu back-office Servisního Kartového Centra bez DPH: 4 095 600,-
Kč;
 * (f) celková cena za Dílo bez DPH: 15 957 340,- Kč;
 * (g) výše DPH: 3 031 895,- Kč;
 * (h) celková cena za Dílo včetně DPH: 18 989 235,- Kč.
Tato cena je cenou nejvýše přípustnou a Zhotovitel prohlašuje, že plně pokrývá
všechny jeho náklady spojené s provedením Díla podle této Smlouvy. Cenu lze měnit
pouze v souladu s ustanovením čl. 4 této Smlouvy.

* 3.3 Cena uvedená v čl. 3.1 této Smlouvy zahrnuje rovněž cenu za veškerá práva
k duševnímu vlastnictví, licence a jiná oprávnění poskytnutá Zhotovitelem Objednateli
v souladu s touto Smlouvou.

* 3.4 Cena bude hrazena Objednatelem po řádném dokončení a převzetí jednotlivých dílčích
částí Díla takto:

|1.|Cena za rozšíření backoffice kartové aplikace parkování včetně úpravy stávajících
parkovacích automatů v rámci instalovaných parkovacích automatů Praha 1| |
|1.1|Na základě akceptace rozšíření backoffice KAP částka bez DPH|2 094 900|
|1.2|Na základě akceptace úpravy PA v ZPS Praha 1 částka bez DPH|5 353 200|
|2.|Cena za úpravu interní personalizační linky SKC| |
|2.1|Na základě akceptace úpravy interní personalizační linky částka bez DPH|466 500|
|3.|Cena za dodávku řešení Host Security Modul (HSM) a Security Access Modulů (SAM)| |
|3.1|Na základě podpisu licenční smlouvy na ASW HSM-SKC částka bez DPH|1 100 000|
|3.2|Na základě podpisu licenční smlouvy na SAM částka bez DPH|645 840|
|3.3|Na základě akceptace dodávky HSM a SAM částka bez DPH|1 120 800|
|4.|Cena za úpravu kontaktních míst SKC| | 
|4.1|Na základě akceptace úpravy kontaktních míst SKC částka bez DPH|1 080 500|
|5.|Cena za úpravu back-office Servisního Kartového Centra| |
|5.1|Na základě akceptace úpravy back-office SKC částka bez DPH|4 095 600|

* 3.5 Cena bud hrazena na základě faktur vystavených Zhotovitelem, které budou mít
veškeré náležitosti daňového dokladu a jejichž přílohou bude akceptační protokol
vztahující se k příslušné dílčí části Díla, podepsaný oprávněnou Objednatele. Faktura
bude dále obsahovat tyto údaje:
 * a) číslo smlouvy Objednatele, popřípadě číslo dodatku;
 * b) číslo a název veřejné zakázky;
 * c) popis plnění.

* 3.6 Veškeré faktury vystavené Zhotovitelem podle této Smlouvy bude Zhotovitel ve třech
vyhotoveních zasílat Objednateli a jejich splatnost bude činit třicet (30) kalendářních
dní ode dne jejich doručení Objednateli. Za den úhrady dané faktury bude považován
den odepsání fakturované částky z účtu Objednatele

* 3.7 Objednatel si vyhrazuje právo vrátit Zhotoviteli do data jeho splatnosti fakturu, která
nebude obsahovat veškeré údaje vyžadované závaznými právními předpisy ČR nebo
touto Smlouvou, nebo v něm budou uvedeny nesprávné údaje (s uvedením chybějících
náležitostí nebo nesprávných údajů), nebo nebude doložen protokol podepsaný
oprávněnou osobou Objednatele. V takovém případě začne běžet doba splatnosti dané
faktury až doručením řádně opravené faktury Objednateli.

### 4 ZMĚNY DÍLA V PRŮBĚHU PLNĚNÍ

* 4.1 Objednatel je podle této Smlouvy oprávněn kdykoliv požadovat po Zhotoviteli změny
Díla. Zhotovitel je povinen těmto požadavkům vyhovět, za předpokladu že budou
splněny podmínky stanovené v čl. 4.3 a 4.4 níže.

* 4.2 Zhotovitel je podle této Smlouvy oprávněn kdykoliv navrhnout Objednateli změny
Díla, přispějí-li k větší funkčnosti a zlepšení vlastností Díla. Objednatel však není
povinen návrh jakékoliv změny předložený Zhotovitelem přijmout.

* 4.3 Veškeré změny Díla podle čl. 4.1 a 4.2 musí být sjednány písemně dodatkem k této
Smlouvě. V závislosti na těchto změnách bude upraven harmonogram plnění obsažený
v Příloze č. 7 této Smlouvy. Zhotovitel není povinen provést jakékoliv změny Díla,
dokud nebudou písemně potvrzeny příslušné změny týkající harmonogramu plnění
Díla.

* 4.4 Provedení veškerých změn Díla podle tohoto čl. 4 je podmíněno jejich souladem se
zákonem č. 137/2006 Sb., o veřejných zakázkách, v platném znění.

### 5 PRÁVA A POVINNOSTI Z HOTOVITELE

* 5.1 Zhotovitel je povinen provést Dílo řádně a včas v souladu se specifikací uvedenou
v Přílohách č. 1 - 5 této Smlouvy a v souladu s harmonogramem plnění uvedeným
v Příloze č. 7 této Smlouvy.

* 5.2 Zhotovitel není oprávněn použít podklady předané pro realizaci Díla Objednatelem
pro jiné účely než je provedení Díla podle této Smlouvy.

* 5.3 Zhotovitel je povinen postupovat při provádění Díla s náležitou odbornou péčí a podle
pokynů Objednatele. Při provádění Díla je Zhotovitel povinen upozorňovat
Objednatele na nevhodnost jeho pokynů, které by mohly mít za následek újmu na
právech Objednatele nebo vznik škody. Pokud Objednatel i přes upozornění na splnění
svých pokynů trvá, neodpovídá Zhotovitel za případnou škodu tím vzniklou.

* 5.4 Zhotovitel není oprávněn k plnění této Smlouvy použít třetích osob bez předchozího
písemného souhlasu Objednatele.

* 5.5 Nejpozději do 15 pracovních dnů po ukončení této Smlouvy je Zhotovitel povinen
vrátit Objednateli veškeré podklady poskytnuté Objednatelem Zhotoviteli ke splnění
jeho závazků podle této Smlouvy.

* 5.6 Zhotovitel není oprávněn bez předchozího písemného souhlasu Objednatele provádět
jakékoli zápočty svých pohledávek vůči Objednateli proti jakýmkoli pohledávkám
Objednatele za Zhotovitelem, ani postupovat jakékoli svoje práva a pohledávky vůči
Objednateli na jakoukoli třetí osobu.

* 5.7 Zhotovitel je povinen uzavřít a po celou dobu trvání této Smlouvy a dále nejméně po
dobu záruční doby podle článku 8.1 udržovat pojistnou smlouvu na škodu způsobenou
třetím osobám, s pojistným plněním alespoň na částku ve výši 10.000.000,- Kč.

* 5.8 V případě, že je Dílo nebo jeho část zatížena právy třetích osob či osoby, je Zhotovitel
povinen neprodleně získat tato chybějící práva nebo nahradit zatížené části Díla
nezatíženými.

### 6 PRÁVA A POVINNOSTI O BJEDNATELE

* 6.1 Objednatel se zavazuje poskytnout Zhotoviteli ke splnění Díla součinnost podle
specifikace uvedené v Příloze č. 6 této Smlouvy, případně zajistit její poskytnutí
třetími osobami.

* 6.2 Objednatel se zavazuje Zhotoviteli poskytnout veškeré podklady a informace nezbytné
k provedení Díla.

### 7 PŘEDÁNÍ A PŘEVZETÍ D ÍLA

* 7.1 Předání a převzetí Díla proběhne prostřednictvím akceptační procedury, která bude
zahrnovat porovnání skutečných vlastností Díla se specifikací Díla uvedenou
v Přílohách č. 1 - 5 této Smlouvy. O průběhu akceptačních testů bude vyhotoven
akceptační protokol. Místem předání a převzetí Díla je sídlo Objednatele uvedené
v této Smlouvě, pokud se Smluvní strany nedohodnou jinak.

* 7.2 Akceptační procedura bude zahrnovat akceptační testy, které budou probíhat na
základě specifikace akceptačních testů obsahující popis testů, testovací data, příslušné
prostředí, pořadí provádění testů a akceptační kritéria. Nedohodnou-li se smluvní
strany jinak, vypracuje specifikaci akceptačních testů Zhotovitel. Akceptační testy
budou probíhat v termínech uvedených v časovém harmonogramu, který je součástí
Přílohy č. 7 této Smlouvy, a to tak, aby Dílo bylo předáno Objednateli nejpozději
v termínu uvedeném v tomto harmonogramu.

* 7.3 Zhotovitel bude písemně informovat Objednatele nejméně sedm (7) dní předem o
termínu zahájení akceptačních testů. Objednatel je oprávněn tyto testy provádět
v součinnosti se Zhotovitelem a osvědčit jejich konání. Jestliže Dílo splní akceptační
kritéria akceptačních testů, Zhotovitel se zavazuje v den následujícím po ukončení
akceptačních testů umožnit Objednateli převzetí Díla, a Objednatel se zavazuje
v tomto termínu Dílo převzít.

* 7.4 Jestliže Dílo nesplňuje stanovená akceptační kritéria kteréhokoliv akceptačního testu,
je Objednatel povinen v přiměřené době po provedení takového testu doručit
Zhotoviteli písemnou zprávu, ve které uvede a popíše veškeré zjištěné nedostatky.
Zhotovitel napraví tyto nedostatky a příslušné akceptační testy budou provedeny
znovu. Tento proces testování a následných oprav se bude opakovat, dokud Zhotovitel
nesplní veškerá akceptační kritéria pro příslušný akceptační test.

### 8 ODPOVĚDNOST ZA VADY

* 8.1 Zhotovitel odpovídá za to, že Dílo bude provedeno řádně, v souladu s touto Smlouvou
a bude prosté jakýchkoliv vad. Zhotovitel dále odpovídá za to, že Dílo nebude zatíženo
žádnými nároky, požadavky, zástavním právem, břemeny nebo jinými právy třetích
osob, které by překážely klidnému užívání díla Objednatelem, a že bude prosté všech
právních vad.

* 8.2 Zhotovitel poskytuje záruku na Dílo v délce 24 měsíců, přičemž záruční doba začíná
běžet dnem převzetí Díla Objednatelem v souladu s čl. 8. této Smlouvy. Objednatel
podle této Smlouvy není povinen při převzetí nebo co nejdříve po převzetí Díla od
Zhotovitele uskutečnit jeho prohlídku za účelem zjištění vad Díla. Smluvní strany se
dohodly, že vyloučení této povinnosti jakož i ostatních povinností Objednatele podle
ustanovení § 562 obchodního zákoníku nemá jakýkoliv vliv na odpovědnost
Zhotovitele za veškeré vady Díla uplatněné u Zhotovitele Objednatelem kdykoliv
v průběhu záruční doby a na povinnost Zhotovitele tyto vady odstranit dle čl. 8.3. níže.

* 8.3 Zhotovitel se výslovně zavazuje, že odstraní veškeré vady Díla, které budou vytčeny
písemně Objednatelem kdykoliv během záruční doby uvedené v čl. 8.1., a to vždy
v přiměřené lhůtě stanovené Objednatelem nebo dohodnuté Smluvními stranami.

### 9 SANKCE

* 9.1 V případě prodlení Objednatele s platbou ceny za Dílo je Zhotovitel oprávněn účtovat
Objednateli úrok z prodlení ve výši 0,1 % z dlužné částky za každý započatý den
prodlení.

* 9.2 V případě, že Zhotovitel poruší svou povinnost předat Objednateli Dílo řádně a včas
v souladu s touto Smlouvou, bude povinen zaplatit Objednateli smluvní pokutu ve výši
0,1% z ceny díla bez DPH za každý započatý den prodlení s předáním řádně
provedeného Díla.

* 9.3 V případě, že Zhotovitel poruší svou povinnost odstranit vady Díla vytčené
Objednatelem v souladu s čl. 9.3 této Smlouvy, bude povinen zaplatit Objednateli
smluvní pokutu ve výši 0,1% z ceny díla bez DPH za každý započatý den prodlení
s odstraněním vad Díla. Výše takové smluvní pokuty může činit maximálně 10%
z ceny Díla.

* 9.4 V případě, že Zhotovitel poruší jakoukoli ze svých povinností uvedených v čl. 10 této
Smlouvy, bude povinen zaplatit Objednateli smluvní pokutu ve výši 500.000,- Kč
(slovy: pět set tisíc korun českých) za každé takové porušení.

* 9.5 Smluvní pokuty jsou splatné do 10 dnů od data doručení výzvy Objednatele k jejímu
zaplacení. Objednatel je oprávněn smluvní pokutu započíst na zaplacení ceny za Dílo
podle této Smlouvy.

* 9.6 Zaplacením jakékoli smluvní pokuty podle této Smlouvy není dotčen nárok
Objednatele na náhradu vzniklé škody v plné výši.

### 10 O CHRANA DŮVĚRNÝCH SKUTEČNOSTÍ

* 10.1 Za důvěrné informace Objednatele (bez ohledu na formu jejich zachycení) se podle
této Smlouvy považují veškeré informace, které nebyly Objednatelem označeny jako
veřejné, zejména:

 * a) informace, které se týkají této Smlouvy a jejího plnění (zejména informace o
právech a povinnostech stran, informace o cenách apod.);
 * b) informace, které se týkají Objednatele;
 * c) informace pro které je stanoven závaznými právními předpisy zvláštní režim
utajení při nakládání s nimi.

* 10.2 Za důvěrné informace Zhotovitele (bez ohledu na formu jejich zachycení) se podle
této Smlouvy považují veškeré informace, které byly Zhotovitelem písemně označeny
jako důvěrné, avšak vyjma informací, které se týkají této Smlouvy a jejího plnění
(zejména informace o právech a povinnostech stran, informace o cenách apod.).

* 10.3 Za důvěrné informace Objednatele a Zhotovitele se nepovažují informace, které se
staly veřejně přístupnými, pokud se tak nestalo porušením povinnosti jejich ochrany,
informace získané na základě postupu prokazatelně nezávislého na Zhotoviteli a
informace poskytnuté třetí osobou, která takové informace nezískala porušením
povinnosti jejich ochrany.

* 10.4 Smluvní strany se zavazují že budou zachovávat mlčenlivost o všech důvěrných
informacích druhé smluvní strany, o kterých se dozví v souvislosti s plněním této
Smlouvy, a bez písemného souhlasu druhé smluvní strany je nebudou sdělovat
žádným třetím osobám, vyjma osobám, které na provádění Díla Služeb spolupracují,
za předpokladu, že tyto osoby jsou zavázány k ochraně důvěrných informací ve
stejném rozsahu jako smluvní strany podle této Smlouvy. Za porušení závazku
důvěrnosti informací podle této Smlouvy nebude rovněž považováno zveřejnění
důvěrných informací jakékoliv ze smluvních stran, ke kterému dojde na základě
zákona, soudního, správního či jiného obdobného rozhodnutí.

* 10.5 Zhotovitel se zavazuje nevyužít důvěrné informace Objednatele získané v souvislosti
s touto Smlouvou jinak než pro účely této Smlouvy, v neprospěch Objednatele či
k poškození jeho dobrého jména nebo pověsti.

* 10.6 Zhotovitel dále výslovně souhlasí s tím, aby tato Smlouva byla vedena v Centrální
evidenci smluv vedené Objednatelem, která je veřejně přístupná a která obsahuje údaje
o smluvních stranách, předmětu smlouvy, číselné označení této Smlouvy a datum
jejího podpisu.

* 10.7 Povinnosti uvedené v tomto čl. 10 této Smlouvy platí i po ukončení této Smlouvy.

### 11 UKONČENÍ SMLOUVY

* 11.1 Tato Smlouva může být před řádným dokončením Díla ukončena pouze na základě
dohody obou Smluvních stran nebo odstoupením Objednatele v souladu s tímto
článkem 11.

* 11.2 Objednatel je oprávněn odstoupit od této Smlouvy v případě, že Zhotovitel je
v prodlení s prováděním Díla po dobu delší než třicet (30) dní oproti termínům
sjednaným v časovém harmonogramu, který tvoří Přílohu č. 7 této Smlouvy a
nezjedná nápravu ani do pěti (5) dní od doručení písemné výzvy Objednatele.

* 11.3 Objednatel je oprávněn odstoupit od této Smlouvy v případě, že se prokáže, že Dílo
nebo jeho část je zatížena právy třetích osob či osoby, a Zhotovitel nezíská tato
chybějící práva nebo nahradí zatížené části Díla nezatíženými ani do ani do patnácti
(15) dní od doručení písemné výzvy Objednatele.

* 11.4 Odstoupení od Smlouvy je účinné okamžikem doručení písemného oznámení o
odstoupení Objednatelem Zhotoviteli.

* 11.5 Ukončením této Smlouvy nejsou dotčena ustanovení týkající se smluvních pokut,
ochrany důvěrných informací a ustanovení týkající se takových práv a povinností,
z jejichž povahy vyplývá, že mají trvat i po skončení účinnosti této Smlouvy.

* 11.6 V případě, že je tato Smlouva ukončena před řádným dokončením Díla na základě
odstoupení Objednatele z důvodů uvedeného v čl. 11.2. či 11.3, má Zhotovitel nárok
na úhradu využitelné a Objednatelem odsouhlasené části Díla provedené v souladu
s touto Smlouvou ke dni předčasného ukončení této Smlouvy.

### 12 OPRÁVNĚNÉ OSOBY

* 12.1 Komunikace mezi smluvními stranami bude probíhat zejména prostřednictvím
následujících oprávněných osob, pověřených pracovníků nebo statutárních zástupců
smluvních stran:

a) Oprávněnými osobami Objednatele jsou:  
Ing. Ing.Petr Kolbek  
Ing. Ivan Seyček  

b) Oprávněnými osobami Zhotovitele jsou:  
Ing.Jiří Bláha  
RNDr. Jan Kodovský  

* 12.2 Oprávněné osoby, nejsou-li statutárním orgánem, nejsou oprávněny ke změnám této
Smlouvy, jejím doplňkům ani zrušení, ledaže se prokáží plnou mocí udělenou jim
k tomu osobami oprávněnými jednat navenek za příslušnou smluvní stranu
v záležitostech této Smlouvy. Smluvní strany jsou oprávněny jednostranně změnit oprávněné osoby, jsou však povinny takovou změnu druhé smluvní straně
bezodkladně písemně oznámit.

### 13 PRÁVA K DÍLU

* 13.1 Objednatel nabývá dnem předání Díla podle této Smlouvy vlastnické právo k Dílu
včetně dat, které tvoří součást plnění podle této Smlouvy a nejsou předmětem práv na
ochranu duševního vlastnictví.

* 13.2 Zhotovitel tímto poskytuje Objednateli oprávnění k výkonu práva užít Dílo všemi
způsoby uvedenými v § 12 zákona č. 121/2000 Sb., autorský zákon, v platném znění
(dále jen ”Autorský zákon”). Tato licence (dále jen ”Licence”) se uděluje ve formě
nevýhradní a nepřenosné licence. Objednatel není povinen Licenci využít. Licence
podle tohoto článku 13.2 se poskytuje jako časově neomezená. Odměna za Licenci
v rozsahu uvedeném v tomto článku je v plné výši zahrnuta v ceně za Dílo podle této
Smlouvy. Licence podle této Smlouvy se nevztahuje na dodávku Host Security
Module (HSM)a Security Access Modulů (SAM), ohledně kterých jsou mezi stranami
současně s touto Smlouvou uzavírány samostatné licenční smlouvy. Cen za Dílo podle
této smlouvy však již zahrnuje cenu za poskytnutí licencí k Host Security Module
(HSM)a Security Access Module (SAM).

### 14 ZÁVĚREČNÁ UJEDNÁNÍ

* 14.1 Vyjma změn oprávněných osob podle článku 12.2 této Smlouvy mohou veškeré
změny a doplňky této Smlouvy být provedeny pouze na základě písemného dodatku
k této Smlouvě, podepsaného oběma smluvními stranami.

* 14.2 Tato Smlouva se řídí právním řádem České republiky.

* 14.3 Spor, který vznikne na základě této Smlouvy nebo který s ní souvisí, se smluvní strany
zavazují řešit přednostně smírnou cestou pokud možno do třiceti (30) dní ode dne, kdy
o sporu jedna smluvní strana uvědomí druhou smluvní stranu. Jinak jsou pro řešení
sporů z této Smlouvy příslušné obecné soudy České republiky.

* 14.4 V případě, že některé ustanovení této Smlouvy je nebo se stane v budoucnu
neplatným, neúčinným či nevymahatelným nebo bude-li takovým příslušným orgánem
shledáno, zůstávají ostatní ustanovení této Smlouvy v platnosti a účinnosti pokud
z povahy takového ustanovení nebo z jeho obsahu anebo z okolností, za nichž bylo
uzavřeno, nevyplývá, že je nelze oddělit od ostatního obsahu této Smlouvy. Smluvní
strany se zavazují nahradit neplatné, neúčinné nebo nevymahatelné ustanovení této
Smlouvy ustanovením jiným, které svým obsahem a smyslem odpovídá nejlépe
ustanovení původnímu a této Smlouvě jako celku.

* 14.5 Tato Smlouva je vyhotovena ve čtyřech (4) vyhotoveních v českém jazyce, přičemž
všechna vyhotovení mají platnost originálu. Tři (3) vyhotovení Smlouvy obdrží
Objednatel a jedno (1) Zhotovitel.

* 14.6 Tato Smlouva nabývá účinnosti dnem jejího podpisu.

* 14.7 Nedílnou součástí této Smlouvy jsou následující přílohy:

 * Příloha č. 1: Specifikace rozšíření backoffice kartové aplikace parkování včetně
úpravy stávajících parkovacích automatů v rámci instalovaných parkovacích automatů
Praha 1
 * Příloha č. 2: Specifikace úpravy interní personalizační linky SKC
 * Příloha č. 3: Specifikace dodávky HSM a SAM modulů
 * Příloha č. 4: Specifikace úprav kontaktních míst SKC
 * Příloha č. 5: Specifikace úprav back-office Servisního Kartového Centra
 * Příloha č. 6: Součinnost Objednatele
 * Příloha č. 7: Podrobná harmonogram plnění Díla

* 14.8 Smluvní strany prohlašují, že si tuto Smlouvu přečetly, že s jejím obsahem souhlasí a
na důkaz toho k ní připojují svoje podpisy.

V Praze dne  
Za objednatele  
Ing. Václav Kraus  
Ředitel odboru informatiky  

V Praze dne  
Za zhotovitele  
Miroslava Turková  
Předseda představenstva  

## Příloha č. 1: Specifikace rozšíření backoffice kartové aplikace parkování včetně úpravy stávajících parkovacích automatů v rámci instalovaných parkovacích automatů Praha 1

Rozšíření backoffice KAP a úprava stávajících parkovacích automatů Schlumberger DG-Line
bude sestávat z následující aktualizací ASW, souvisejících položek a služeb:

**ASW_KAP_01 – Rozšíření ASW GUESS o modul „Správa zařízení“**

Představuje rozšíření aplikačního software GUESS o funkční modul určený zejména pro:  
import seznamu karet uživatelů a seznamu SAM-KAP od dodavatele aplikačního  
software GUESS
přiřazení SAM-KAP k zařízení  
evidenci parkovacích automatů a nabíjecích míst  
umístění SAM-KAP na blacklist apod.  

**ASW_KAP_02 – Rozšíření ASW GUESS o modul „Inicializační linka“**

Představuje rozšíření aplikačního software GUESS o funkční modul určený zejména pro
nahrávání kryptografických klíčů a parametrů do příslušných typů SAM-KAP, změnu PIN ke
kartám uživatelů KAP a přiřazení karty konkrétnímu uživateli ASW.

**ASW_KAP_03 – Aktualizace rozhraní ASW GUESS pro práci s kartami MIFARE®**

Představuje aktualizaci komunikačního rozhraní aplikačního software GUESS o funkční
podporu komunikace mezi SAM modulem, kartou MIFARE®, HSM-SKC a aplikační logikou
software na klientské stanici.

**ASW_KAP_04 – Aktualizace firmware vestavěného HW pro čtení karet a vzdálený přenos dat**

Jedná se o aktualizaci software pro řízení HW prvků, které byly dodatečně instalovány do
parkovacích automatů Schlumberger DG-Line za účelem akceptace úhrady kartou opencard®.
Aktualizace firmware zajišťuje zejména následující funkce:

* komunikaci firmware se SAM-KAP-Automat
* odbavení karet opencard® typu MIFARE® DESFire a současně MIFARE® Standard s využitím SAM-KAP-Automat a řídícího software PA
aktualizaci rozhraní pro sběr transakcí a GPRS komunikaci.

**SRV_KAP_01 – Služby instalace a testování položek rozšíření ASW GUESS a souvisejícího HW**

Zahrnuje instalaci a otestování jednotlivých položek rozšíření ASW GUESS a HW položek.

**SRV_KAP_02 – Služby instalace a testování firmware vestavěného HW na vzorku PA**

Zahrnuje instalaci a otestování aktualizace firmware na vzorku parkovacích automatů Schlumberger DG-Line v počtu 1 – 2 ks v prostředí dodavatele.

**SRV_KAP_03 – Služby instalace a zprovoznění aktualizace firmware ve 140 PA v ZPS Praha 1**

Zahrnuje instalaci otestované verze firmware do 140 ks parkovacích automatů Schlumberger
DG-Line v ZPS Praha 1. Pracovník dodavatele obejde PA a provede nahrání aktualizace
firmware přímo v místě parkovacího automatu. Součástí aktualizace bude rovněž osazení
automatu inicializovaným modulem SAM-KAP-Automat a test odbavení testovací karty
opencard®.

**SRV_KAP_04 – Služby zprovoznění položek rozšíření KAP**

Zahrnuje zprovoznění jednotlivých prvků rozšíření v infrastruktuře KAP, školení obsluhy
prodejních míst, správy zařízení KAP a inicializační linky KAP.

## Příloha č. 2: Specifikace úpravy interní personalizační linky SKC
Úprava interní personalizační linky bude sestávat z následující aktualizací ASW, souvisejících
položek a služeb:

**ASW_SZA_01 – Úprava funkcionálního modulu HSM a služby HSM service**

Zahrnuje zejména aplikaci pro zavedení klíčů DESFire do HSM a úpravu služby HSM service
(čtení a dešifrování dat z DESFire).

**ASW_SZA_02 – Rozšíření ASW pro personalizaci kontaktního čipu o funkce pro čtení a dešifrování dat z karet MIFARE® DESFire**

Zahrnuje zejména rozšíření stávajícího ASW o funkce pro čtení a dešifrování dat z DESFire.

**SRV_SZA_01 – Služby instalace a testování SZA (Systém zápisu apletů)**

Zahrnuje zejména instalaci uvedených položek rozšíření a aktualizace ASW SZA, jakož i otestování funkcionality upravené sestavy.

**SRV_SZA_02 – Služby zprovoznění SZA (Systém zápisu apletů)**

Zahrnuje zejména zavedení klíčů pro karty MIFARE® a školení obsluhy.

## Příloha č. 3: Specifikace dodávky HSM a SAM modulů

A) Realizace HSM-SKC bude sestávat z následujících aktualizací ASW, souvisejících položek
a služeb:

**HW_HSM_01 – Sestava HSM serveru**

Jedná se o integrovanou sestavu HSM karty Safenet Protect Server Gold PCI HSM 220 S/s
včetně jejího softwarového rozhraní, serveru HP ProLiant DL380G5, čtečky karet a
operačního systému Windows Server 2003 R2 Standard Edition, EN a aplikačního software
ASW HSM-SKC.

**ASW_HSM_01 – Licence aplikačního software pro HSM-SKC**

Jedná se o poskytnutí licence k užívání aplikačního software pod označením „ASW HSM-
SKC“, který zahrnuje následující funkce:

* Webové služby – Představují hlavní komunikační rozhraní HSM, jsou provozovány na
aplikačním serveru Apache Tomcat, který je nakonfigurován tak, aby komunikace
probíhala pouze prostřednictvím HTTPS protokolu.

* Logování operací v HSM – Pro monitorování přístupů vytváří HSM auditní záznamy
(logy), zahrnující chybová hlášení a jiné relevantní události, které by měly být
uchovávány po dobu min. 6 měsíců. Prohlížení logů provádí administrátor HSM.

* Grafické uživatelské rozhraní (GUI) pro administrátora – Jedná se o aplikaci na bázi
tlustého klienta zpracovanou v jazyce Java.
Licence je poskytována na základě uzavření příslušné licenční smlouvy.

**SRV_HSM_01 – Služby sestavení, instalace a testování**  

Zahrnuje zejména služby sestavení HSM karty s HSM serverem, instalaci a konfiguraci
operačního systému a otestování funkčnosti celé sestavy.

**SRV_HSM_02 – Služby zavedení kryptografických klíčů**  

Zahrnuje zejména provedení importu stávajících klíčů ke kartám MIFARE® a KAP, jakož i
klíčů relevantních pro inicializaci a autentizaci SAM do HSM-SKC, generování příslušných
kryptografických klíčů a jejich zavedení do participujících HSM (např. HSM-SZA, HSM
externí personalizační linky apod.).

**SRV_HSM_03 – Služby zprovoznění v infrastruktuře systému SKC a KAP**

Zahrnuje zejména instalaci HSM-SKC v provozní infrastruktuře SKC a KAP.
B) Realizace SAM modulů bude sestávat z následujících typů SAM, souvisejících položek a
služeb. Licence užívání SAM je poskytována na základě uzavření příslušné licenční smlouvy:

**SAM_KAP_01 – SAM-KAP-Prodej**

SAM-KAP-Prodej je část aplikačního software, která je uložena v kontaktním čipu JCOP 3.1 a
poskytuje příslušné funkce či datové prvky pro práci s daty KAP na kartách typu MIFARE®
Standard i MIFARE® DESFire, jakož i příslušné funkce pro šifrování a dešifrování
transakčních či provozních dat apod. SAM je určen pro prodejní místo, provádějící
nabíjení(dobíjení) nebo vybíjení kreditního parkovacího kuponu nebo též pro obsluhu stanice
zajišťující stažení transakcí z parkovacích automatů. SAM-KAP-Prodej je dodáván ve vazbě
1:N ke kartě operátora KAP, tj. k jednomu SAM-KAP-Prodej se může přihlásit více operátorů
KAP. K SAM-KAP-Prodej se lze přihlásit pouze uživatelskou (odemykací) kartou operátora
KAP.

**SAM_KAP_02 – SAM-KAP-Automat**

SAM-KAP-Automat je část aplikačního software, která je uložena v kontaktním čipu JCOP
3.1 a poskytuje příslušné funkce či datové prvky pro práci s daty KAP na kartách typu
MIFARE® Standard i MIFARE® DESFire, jakož i příslušné funkce pro šifrování a dešifrování transakčních či provozních dat apod. SAM je určen pro proces odbavení zákazníka
u parkovacího automatu.

**SAM_KAP_03 – SAM-KAP-Ini**

SAM-KAP-Ini je část aplikačního software, která je uložena v kontaktním čipu JCOP 3.1 a
zprostředkovává příslušné funkce či datové prvky pro inicializaci SAM-KAP-Prodej nebo
SAM-KAP-Automat, jakož i příslušné funkce pro autentizaci operátora inicializační linky
KAP.

**SAM_KAP_04 – Karta operátora KAP**

Představuje bezkontaktní čipovou kartu typu MIFARE® DESFire 4k vydanou na jméno
příslušného operátora KAP. Karta je dodávána z výrobní linky ve vazbě k SAM-KAP-Office
s výchozí hodnotou PIN. Změnu PIN jakož i přiřazení karty konkrétnímu uživateli je
prováděno na inicializační lince KAP.

**SAM_KAP_05 – Karta operátora inicializační linky KAP**

Představuje bezkontaktní čipovou kartu typu MIFARE® DESFire 4k vydanou na jméno
příslušného operátora inicializační linky KAP. Karta je dodávána z výrobní linky ve vazbě
k SAM-KAP-Ini s výchozí hodnotou PIN. Změna PIN jakož i přiřazení karty konkrétnímu
uživateli je prováděno na inicializační lince KAP.

**SAM_KAP_06 – Karta pro test odbavení v PA**

Představuje anonymní bezkontaktní čipovou kartu typu MIFARE® DESFire 4k. Jedná se o
kartu s nahraným kuponem KAP. Číslo karty je evidováno jako číslo testovací karty, tj.
nabíjení této karty i úhrady parkování touto kartou nejsou započítávány do příjmů z parkování.

**SAM_SKC_01 – SAM-SKC-Personalizace**

SAM-SKC-Personalizace je část aplikačního software, která je uložena v kontaktním čipu
JCOP 3.1 a zprostředkovává příslušné funkce či datové prvky pro správu datového prostoru
bezkontaktních čipů typu MIFARE® Standard i MIFARE® DESFire, jakož i příslušné funkce
pro autentizaci operátora příslušného pracoviště. SAM-SKC-Personalizace je dodáván ve
vazbě 1:N ke kartě SKC, tj. k jednomu SAM-SKC-Personalizace se může přihlásit více
operátorů SKC. K SAM-SKC-Personalizace se lze přihlásit pouze uživatelskou kartou
operátora SKC.

**SAM_SKC_02 – SAM-SKC-Ini**

SAM-SKC-Ini je část aplikačního software, která je uložena v kontaktním čipu JCOP 3.1 a
zprostředkovává příslušné funkce či datové prvky pro inicializaci SAM-SKC, jakož i příslušné
funkce pro autentizaci operátora inicializační linky SKC. SAM-SKC-Ini je dodáván ve vazbě
1:N ke kartě operátora inicializační linky SKC. K SAM-SKC-Ini se lze přihlásit pouze
uživatelskou kartou operátora inicializační linky SKC.

**SAM_SKC_03 – Karta operátora SKC**

Představuje bezkontaktní čipovou kartu typu MIFARE® DESFire 4k vydanou na jméno
příslušného operátora SKC. Karta je dodávána z výrobní linky ve vazbě k SAM-SKC-
Personalizace s výchozí hodnotou PIN. Změna PIN jakož i přiřazení karty konkrétnímu
uživateli je prováděno na inicializační lince SKC.

**SAM_SKC_04 – Karta operátora inicializační linky SKC**

Představuje bezkontaktní čipovou kartu typu MIFARE® DESFire 4k vydanou na jméno
příslušného operátora inicializační linky SKC. Karta je dodávána z výrobní linky ve vazbě
k SAM-SKC-Ini s výchozí hodnotou PIN. Změna PIN jakož i přiřazení karty konkrétnímu
uživateli je prováděno na inicializační lince SKC.

**SRV_INI_01 – Služba inicializace SAM a karet uživatelů**

Zahrnuje provedení inicializace výše uvedených typů SAM a karet v odpovídajících počtech
relevantních pro systémy SKC a KAP.

**HW_INI_01 – Čtečka pro inicializaci SAM a karet uživatelů**

Čtečka slouží zejména pro přihlášení operátora inicializační linky k systému (aplikačnímu
software GUESS) s využitím SAM-KAP-Ini a odemykací karty uživatele (operátora) a změnu
PIN na kartě uživatele, která je typu MIFARE® DESFire 4k. Součástí čtečky je její
softwarový ovladač.

## Příloha č. 4: Specifikace úprav kontaktních míst SKC

Předmětem úpravy budou čtyři přepážky kontaktního místa SKC v paláci Adria
(Jungmannova 31, 110 00 Praha 1). Úprava bude sestávat z následujících aktualizací ASW,
souvisejících položek a služeb:

**ASW_KAP_03 – Aktualizace rozhraní ASW GUESS pro práci s kartami MIFARE®**

Představuje aktualizaci komunikačního rozhraní aplikačního software GUESS o funkční
podporu komunikace mezi SAM modulem, kartou MIFARE®, HSM-SKC a aplikační logikou
software na klientské stanici.

**ASW_SKC_01 – Aktualizace rozhraní ASW QUANTO pro práci s kartami MIFARE®**

Představuje aktualizaci komunikačního rozhraní aplikačního software QUANTO o funkční
podporu komunikace mezi SAM modulem, kartou MIFARE®, HSM-SKC a aplikační logikou
software na klientské stanici.

**ASW_SKC_02 – Aktualizace modulu individuální grafické personalizace v ASW QUANTO**

Představuje úpravu komunikačního rozhraní pro práci s tiskárnou karet Datacard RP90 a
úpravu komunikačního rozhraní pro digitalizaci fotografií prostřednictvím skeneru fujitsu fi-
60F na kontaktním místě.

**ASW_SKC_03 – Rozšíření ASW QUANTO o tisk formuláře Žádost o vystavení duplikátu karty**

Představuje vytvoření formuláře Žádost o vystavení duplikátu karty a jeho tisk na stanici tzv.
expresní přepážky.

**HW_ADR_01 – Čtečka pro práci s kartami klientů**

Představuje položku, kterou zhotovitel, společnost HAGUESS, a.s. vybaví kontaktní místo
SKC, které provozuje v paláci Adria. Položka bude dodána na účet zhotovitele a zůstává jeho
majetkem po celou dobu provozu kontaktního místa.

Čtečka TMX-R10 slouží zejména pro práci s kartami MIFARE® Standard nebo DESFire
s využitím SAM modulů. Čtečka je integrována s aplikačním software QUANTO i GUESS a
umožňuje pracovat až se 4 SAM moduly. Čtečka bude připojena ke všem stanicím, které
pracují s kartami opencard® a nahradí stávající čtečky CKCM06. V případě stanic, jejichž
obsluha poskytuje služby SKC i KAP, bude čtečka připojena ke stanici pouze v jednom
exempláři a bude obsahovat 2 SAM moduly. Obsluha se bude v takovém případě přihlašovat
ke každému SAM samostatně s využitím příslušné odemykací karty a PIN.

**HW_ADR_02 – Skener Fujitsu fi-60F**

Představuje položku, kterou zhotovitel, společnost HAGUESS, a.s. vybaví kontaktní místo
SKC, které provozuje v paláci Adria. Položka bude dodána na účet zhotovitele a zůstává jeho
majetkem po celou dobu provozu kontaktního místa.
Skener fujitsu fi-60F je velikosti A6 a je vhodný pro pořizování fotografií na místech, kde je
nutná úspora místa, tedy např. přímo na kontaktním místě. Skener bude připojen ke stanici
umožňující expresní vydání karty.

**HW_SKC_03 – ATEN KVM přepínač**

Představuje položku, kterou zhotovitel, společnost HAGUESS, a.s. vybaví kontaktní místo
SKC, které provozuje v paláci Adria. Položka bude dodána na účet zhotovitele a zůstává jeho
majetkem po celou dobu provozu kontaktního místa.
KVM přepínač umožňuje ovládání 2 PC přes USB z jedné konzoly. Délka kabelu je 1.8m.

**HW_SKC_04 – Tiskárna karet Datacard RP90**

Představuje položku, kterou zhotovitel, společnost HAGUESS, a.s. vybaví kontaktní místo
SKC, které provozuje v paláci Adria. Položka bude dodána na účet zhotovitele a zůstává jeho
majetkem po celou dobu provozu kontaktního místa.
Pro potisk karet bude využita tiskárna Datacard RP90. Ta využívá k tisku designu sublimační
metodou, tj. tisk je proveden nejprve na re-transferový film, který je následně nanesen na
kartu.

**SRV_SKC_01 – Služby instalace položek rozšíření ASW a úpravy přepážek kontaktního místa SKC v paláci Adria**

Zahrnuje instalaci jednotlivých rozšíření a aktualizací ASW, provedení úpravy přepážek za
účelem expresního vydávání karet a vystavení duplikátu kuponu DOS.

## Příloha č. 5: Specifikace úprav back-office Servisního Kartového Centra

Úprava backoffice SKC bude sestávat z následujících aktualizací ASW, souvisejících položek
a služeb:

**ASW_SKC_01 – Aktualizace rozhraní ASW QUANTO pro práci s kartami MIFARE®**

Představuje aktualizaci komunikačního rozhraní aplikačního software QUANTO o funkční
podporu komunikace mezi SAM modulem, kartou MIFARE®, HSM-SKC a aplikační logikou
software na klientské stanici.

**ASW_SKC_04 – Rozšíření ASW QUANTO o modul „Inicializační linka“**

Představuje rozšíření aplikačního software QUANTO o funkční modul určený zejména pro
nahrávání kryptografických klíčů a parametrů do příslušných typů SAM-SKC, změnu PIN ke
kartám uživatelů SKC a přiřazení karty konkrétnímu uživateli ASW.

**ASW_SKC_05 – Aktualizace datové komunikace se systémy kartových aplikací**

Zahrnuje rozšíření datové komunikace se systémy kartových aplikací o karty typu MIFARE®
DESFire. Jedná se zejména o zavedení těchto karet do dávkové datové komunikace (např.
kompletní black-list) ale rovněž o začlenění karet tohoto typu do on-line datové komunikace
prostřednictvím webových služeb.

**ASW_SKC_06 – Aktualizace datové komunikace se systémem externí personalizační linky v ASW QUANTO**

Zahrnuje zejména rozšíření datové komunikace s externí personalizační linkou o karty typu
MIFARE® DESFire.

**ASW_SKC_07 – Rozšíření ASW QUANTO o modul „Správa zařízení“**

Představuje rozšíření aplikačního software QUANTO o funkční modul určený zejména pro:
import seznamu karet uživatelů a seznamu SAM-SKC od dodavatele aplikačního
software QUANTO
přiřazení SAM-SKC koncovému zařízení
umístění SAM-SKC na blacklist apod.

**HW_SKC_01 – Čtečka pro práci s kartami klientů** 

Čtečka TMX-R10 slouží zejména pro práci s kartami MIFARE® Standard nebo DESFire
s využitím SAM modulů. Čtečka je integrována s aplikačním software QUANTO i GUESS a
umožňuje pracovat až se 4 SAM moduly. Čtečka bude připojena ke všem stanicím, které
pracují s kartami opencard® a nahradí stávající čtečky CKCM06. V případě stanic, jejichž
obsluha poskytuje služby SKC i KAP, bude čtečka připojena ke stanici pouze v jednom
exempláři a bude obsahovat 2 SAM moduly. Obsluha se bude v takovém případě přihlašovat
ke každému SAM samostatně s využitím příslušné odemykací karty a PIN.

**SRV_SKC_02 – Služba úpravy databázového schéma SKC**

Zahrnuje zejména aktualizaci databázového schéma SKC za účelem autentizace a evidence
SAM relevantních pro systém KAP a pro systém SKC a evidenci zařízení relevantních pro
systém KAP a pro systém SKC ve vazbě na SAM a dále relevantní úpravy související
s úpravou datové komunikace se systémy kartových aplikací a externí personalizační linkou.

**SRV_SKC_03 – Služby instalace a testování položek rozšíření ASW a souvisejícího HW**

Zahrnuje instalaci a otestování jednotlivých položek rozšíření ASW SKC a souvisejících HW
položek.

**SRV_SKV_04 – Služby zprovoznění položek rozšíření ASW a souvisejícího HW**

Zahrnuje zprovoznění jednotlivých prvků rozšíření ASW SKC a HW komponent
v infrastruktuře SKC, jakož i školení obsluhy kontaktních míst, centrálního pracoviště a
inicializační linky SKC.

## Příloha č. 6: Součinnost Objednatele

1. Objednatel zajistí poskytnutí 1 ks parkovacího automatu Schlumberger
DG-Line od každého správce ZPS za účelem testování správné funkčnosti
firmware, SAM modulu a komunikační vazby PA na FTP server KAP.
Testování proběhne v prostorách uchazeče, společnosti HAGUESS, a.s., Na
Sychrově 8, Praha 10. Automaty budou poskytnuty na dobu testování (10
pracovních dnů) a návazně po celou dobu instalace firmware a SAM do
parkovacích automatů v ZPS Praha 1.

2. Objednatel zajistí prostřednictvím správce ZPS přístup k parkovacím
automatům pro pracovníka zhotovitele za účelem instalace SAM modulu a
nahrání kryptografických klíčů a konfiguračních dat, jakož i otestování
schopnosti instalovaného PA v ZPS akceptovat úhradu kartou opencard.

3. Objednatel jmenuje oprávněné osoby pro vytvoření kryptografických klíčů
ke kartám MIFARE® DESFire a zajistí bezpečné uložení případných
fragmentů kryptografických klíčů.
