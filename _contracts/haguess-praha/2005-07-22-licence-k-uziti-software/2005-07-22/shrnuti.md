Jde o první smlouvu v projektu Opencard, která byla uzavřena již 10. 5. 2005. 
Magistrát si podle ní objednal 50 kartiček pro své zaměstnance na docházku, stravování a kopírování a testovací software k jejich evidenci. Tahle sranda Magistrát přišla na 1,65 mil. korun. Tato smlouva je zajímavá v několika ohledech: 
* Předně je to první smlouva s velmi nevýhodnými licenčními podmínkami, které začínají na částce 1750 Kč za kartu a odstupňovaně končí až na 50 Kč na kartu při počtu karet 1 mil. (viz ceník v příloze č. 4, shodou okolností podle následně uzavřených smluv částka za 1 kartu). Ceník byl závazný 1 rok od podpisu smlouvy (viz příl. 6).
* Zajímavé je, že už u tohoto projektu počítal Magistrát s tím, že počet licencovaných karet může dosáhnout až 1 mil., tj. v podstatě pro celé město.
* Smlouva je uzavřena na dobu určitou do 31. 12. 2015 (čl. 15.2 smlouvy).
* Licence se vztahuje pouze na systém Quanto, tj. evidenci karet, nikoliv už na jiné aplikace nebo na systém Chanson (elektronická peněženka).
