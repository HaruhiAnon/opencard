---
"id":               INO/40/05/001127/2006
"layout":           contract
"datum podpisu":    2006-11-06
"datum účinnosti":  2006-11-06
"použité smluvní typy":
  - smlouva inominátní
"předmět":          Servisní smlouva ke smlouvě o dílo DIL/40/05/001120/2006
"smluvní strany":
 -   
  "role":     nabyvatel
  "jméno":    "Hlavní město Praha"
  "orgán":    odbor informatiky
  "zástupce": Ing. Ivan Seyček
  "funkce":   ředitel odboru informatiky
 -   
  "jméno":    "HAGUESS, a.s."
  "zástupce": Miroslava Turková
  "funkce":   předsedkyně představenstva
  "role":     poskytovatel

"náklady": 

"soubory":
 - 
  "název": "Smlouva inominátní"
  "podepsaná verze": contract.pdf
  "strojově čitelná verze": index.md
  "upravitelná verze": 
  "náhled": miniatura.jpg

"ruší": 
"mění":
"změněno": 
"zrušeno":
---

##Servisní smlouva

**6č.INO/40/05/001127/2006**  

**která tvoří přílohu č. 6 ke smlouvě
o dílo č. objednatele DIL/40/05/001120/2006**

Níže uvedeného dne, měsíce a roku uzavřely  

**Hlavní město Praha**  
IČ: 00064581  
DIČ: C200064581  
Sídlem: Mariánské nám. 2/2, 110 01 Praha 1  
Bankovní spojení: PPF banka, a.s.  
Číslo účtu: 27-5157998/6000  
Zastoupené: Ing. Ivanem Seyčkem, ředitelem odboru informatiky Magistrátu hl. m. Prahy  
dále jen **„objednatel“**  

a  

Společnost: **HAGUESS, a.s.**  
IČ: 25085166  
DIČ: CZ25085166  
Sídlem: Na Michovkách I. 686, 252 43 Průhonice  
Bankovní spojení: ČSOB, a.s.  
Číslo účtu : 163486703/0300  
Zastoupené: Miroslavou Turkovou, předsedou představenstva  
dále jen **„zhotovitel“**  

tuto servisní smlouvu

**Čl. 1.**  
**Předmět smlouvy**  

1.Předmětem smlouvy je závazek zhotovitele za podmínek dohodnutých touto servisní smlouvou a v souladu se zadávací dokumentací, nabídkou uchazeče a smlouvou o dílo
č. DIL/40/05/001120/2006, poskytnout servisní podporu na informačním systému objednatele (dále jen „Řešení SKC“), zejména zajištění provozuschopnosti
informačního systému, jeho aktualizaci a provádění servisních zásahů, a to v rozsahu
specifikovaném v **příloze č.1** této smlouvy.

2.Poskytování servisních služeb se také řídí **přílohou č. 12** smlouvy o dílo č. DIL/40/05/001120/2006 uzavřené dne 23.10.2006 mezi objednatelem a zhotovitelem,
jejíž nedílnou přílohou č. 6 je tato servisní smlouva.

**Čl. II**  
**Cena**  

1.Cena za poskytování služeb a veškeré platební podmínky dle předmětu specifikovaného
v čl. 1 jsou sjednány a uvedeny ve Smlouvě o dílo uzavřené dne 23.10.2006. mezi
objednatelem a zhotovitelem pod č. smlouvy DIL/40/05/001120/2006, přičemž tato smlouva tvoří její nedílnou přílohu č. 6.

**Čl. III.**  
**Plnění**  

1.Zhotovitel bude zajišťovat plnou podporu pro objednatele při údržbě, rozšiřování a
doplňování naimplementovaného systému po dobu 4 let od uvedení Servisního
Kartového Centra do zkušebního provozu, v rozsahu uvedeném v příloze č. 1 této
servisní smlouvy, a způsobem uvedeným v příloze č. 2. této servisní smlouvy a to
svými pracovníky v pracovnich dnech od 8 hodin do 17 hodin.  

2.Pracovníci jsou povinni se seznámit s pravidly užívání prostorů MHMP a tyto
dodržovat. Každý pracovník obdrží přístupovou kartu.  

3.Zhotovitel je povinen proškolit pracovníky a další osoby zajišťující poskytování služeb
dle této smlouvy v oblasti bezpečnosti práce a požárních předpisů.

**ČI. IV.**  
**Rozsah servisních služeb**  

1.Zhotovitel zajistí legislativní podporu v oblasti vydávání a správy čipových karet.  

2.Zhotovitel zajistí služby podpory formou internetového help-desku.  

3.Zhotovitel zajistí služby vzdálené konzultace.  

4.Zhotovitel zajistí podporu a rozvoj dodaného informačního systému.  

5.Zhotovitel zajistí inspekci implementovaného informačního systému.  

6.Součástí plnění je i oprava nebo výměna HW v záruční době.  

Detailní specifikace služeb poskytovaných v rámci této smlouvy je uvedena v **příloze č.1** této servisní smlouvy.

**Čl. V.**  
**Nahlašování poruch a konzultace**  

1.Poruchy ohlašuje objednatel v souladu s přílohou č.12 Smlouvy o dílo, jejíž je tato
servisní smlouva součástí (dále také **příloha č.12**).  

2.Hlášení chybového stavu bude obsahovat tyto údaje: v mimopracovní době informaci o
zajištění přístupu, jméno, příjmení a aktuální kontakt na osobu objednatele, která je
oprávněná jednat se zhotovitelem ve věcech týkajících se poskytování služeb, jméno,
příjmení a aktuální spojení na nahlašující osobu, přibližný popis chybového stavu.  

3.Zhotovitel umožní telefonické konzultační a poradenské služby týkající se běžných
provozních záležitostí v době od 8 do 17h v pracovních dnech.  

4.Písemnosti odeslané faxem musí být následně v nejbližší pracovní den odeslány
doporučenou poštou. Písemnosti zaslané e-mailem budou považovány za doručené, jen
pokud adresát výslovně potvrdí jejich přijetí rovněž e-mailem. Automatické potvrzení 0
doručení/přečtení zprávy zasílané bez zásahu uživatele příslušným počítačovým
programem se za potvrzení přijetí zprávy nepokládá. V případě ohlašování vad, se za
řádně nahlášenou vadu považuje rovněž vada, která byla nahlášena telefonicky na
kontaktních číslech.  

5.Korespondence odeslaná doporučenou zásilkou se doručuje na adresu účastníka
uvedenou v této smlouvě. Pokud v průběhu plnění této smlouvy dojde ke změně adresy
některého z účastníků, je povinen tento účastník změnu do 10 dnů písemně oznámit.  

Nebyl-li adresát na uvedené adrese zastižen, písemnost se prostřednictvím poštovního
doručovatele uloží na poště. Nevyzvedne-li» si účastník zásilku do deseti kalendářních
dnů od uložení, považuje se poslední den této lhůty za den doručení, i když se účastník
o doručení nedozvěděl. Současná adresa pro písemnou komunikaci objednatele se
zhotovitelem je uvedena v příloze č.1 bod 3. této servisní smlouvy.  

**Čl. VI.**  
**Servisní doba**

1.Servis je prováděn V pracovních dnech pondělí - pátek od 8 do 17 hodin.  

2.Zhotovitel se zavazuje zahájit odstranění akutního chybového stavu výrazně degradující
kvalitu poskytovaných služeb nejpozději do 24 hodin od nahlášení chybového stavu,
provedeného objednatelem dle dohodnutého způsobu. Akutním chybovým stavem jsou
závady ústředen bezprostředně ohrožující provoz informačního systému (Řešení SKC).  

3.Zhotovitel je povinen odstranit ostatní chybové stavy, které nejsou specifikovány
v předchozím bodě jako akutní, nejpozději do 72 hodin od nahlášení chybového stavu,
provedeného objednatelem dle dohodnutého způsobu.  

**Čl. VIII.**  
**Práva a povinnosti objednatele**

1.Objednatel se zavazuje zpřístupnit prostory pro účely servisních zásahů, popř. úprav informačního systému, po vzájemné dohodě i v mimopracovní dobu.  

2.Objednatel je povinen informovat zhotovitele o změnách ve vnitřních předpisech pro
správu informačního systému písemně a s nejméně 20 denním předstihem, než pravidla
vstoupí v platnost.  

3.Objednatel se zavazuje poskytnout zhotoviteli potřebné podklady, odborné konzultace a
potřebnou součinnost k plnění předmětu této smlouvy.  

**IX.**  
**Smluvní pokuty**  

1.Nesplní-li zhotovitel jakoukoliv svoji povinnost při plnění předmětu smlouvy v dohodnutém termínu, zaplatí zhotovitel objednateli smluvní pokutu ve výší 10.000,- Kč
za každý den prodlení.  

2.Neplní-li zhotovitel termíny uvedené ve specifikaci na parametry zajištění servisních činností určené v **příloze č. 1** této smlouvy, zaplatí zhotovitel objednateli smluvní
pokutu ve výši 10.000,- Kč za každé takové porušení.  

3.Nesplní-li zhotovitel jakoukoliv svoji povinnost při plnění předmětu smlouvy v maximálně 30-ti denní dodatečné lhůtě od písemně oznámené výzvy k plnění, zaplatí
objednateli smluvní pokutu ve výši 15% z celkové nabídkové ceny stanovené ve smlouvě o dílo, jejíž přílohou č. 6 je tato servisní smlouva.  

4.Objednatel je oprávněn smluvní pokutu, případně náhradu škody, na které mu v důsledku porušení závazku zhotovitele vznikl právní nárok, započíst do kterékoliv úhrady, která přísluší zhotoviteli dle příslušných ustanovení smlouvy.  

5.Smluvní pokuta je splatná do 15-ti kalendářních dnů od okamžiku každého jednotlivého porušení této smlouvy.  

6.Veškeré smluvní pokuty dle této smlouvy budou uhrazeny bezhotovostním převodem na bankovní účet oprávněné smluvní strany uvedený v záhlaví této smlouvy. Nárok na uhrazení smluvní pokuty se nedotýká nároku na náhradu škody způsobené porušením povinnosti a tato náhrada škody se hradí v plné výši bez ohledu na výši smluvní pokuty.  

7.Každá ze stran této smlouvy odpovídá druhé straně za škodu vzniklou porušením
povinností vyplývajících z této smlouvy, nebo zaviněným porušením právních
předpisů. Odpovědnosti se strana zprostí, jestliže byla škoda způsobená objektivně
neodvratitelnou událostí, které nemohlo být zabráněno ani při vynaložení veškerého
úsilí, které lze požadovat za daných podmínek konkrétního případu (vyšší moc).  

**Čl. X.**  
**Závěrečná ustanovení**

1.Tato smlouva se uzavírá na dobu určitou 4 let a nabývá účinnosti dnem ukončení zkušebního provozu SKC na základě akceptačního a předávacího protokolu.  

2.Veškeré změny a doplňky smlouvy mohou být provedeny jen formou písemných číslovaných dodatků, podepsaných oběma stranami.  

3.Vztahy mezi smluvními stranami neupravené touto smlouvou se řídí příslušnými ustanoveními obchodního zákoníku a obecně platnými právními předpisy.  

4.Budou-li data poskytnuta objednatelem podléhat režimu zvláštní ochrany podle zákona
č. 101/2000 Sb., jsou obě smluvní strany povinny zabezpečit splnění všech
ohlašovacích povinností, které citovaný zákon vyžaduje, a obstarat předepsané
souhlasy. Této povinnosti se smluvní strany nemohou zprostit. Bude-li nezbytné pro
plnění této smlouvy splnit ohlašovací povinnosti dle cit. zákona, realizace předmětu
plnění se pozastavuje na dobu do řádného splnění takových povinností a obě smluvní
strany se zavazují vyvinout veškerou součinnost ke splnění těchto ohlašovacích
povinností. Zhotovitel se pak zavazuje, že pokud v souvislosti s realizací této smlouvy
při plnění svých povinností přijdou jeho pověření pracovníci do styku s osobními údaji
ve smyslu zákona č. 101/2000 Sb., učiní veškerá opatření, krom zachování povinnosti
mlčenlivosti dle tohoto paragrafu, aby nedošlo k neoprávněnému nebo nahodilému
přístupu k těmto údajům, k jejich změně, zničení či ztrátě, neoprávněným přenosům, k
jejich jinému neoprávněnému zpracování, jakož i k jejich jinému zneužití. Zhotovitel nese plnou odpovědnost za případné porušení této povinnosti z jeho strany.  

5.Nedílnou součástí smlouvy jsou tyto přílohy:

* a) **Příloha č. 1** - Rozsah servisní činnosti
* b) **Příloha č. 2** - Specifikace způsobu poskytování servisních činností

V Praze dne 6. listopadu 2006  
Hlavní město Praha  
objednatel  

V Praze dne 6. 11. 2006  
Haguess a. s.  
zhotovitel  


###Příloha 1 -k Servisní smlouvě
**č. INO/40I05/00.... ..12006**

Rozsah servisní činnosti

**1.Legislativní podpora Řešení SKC.**

Soubor servisních služeb poskytuje objednateli nárok na to, že bude dodaný produkt v souladu s aktuálním stavem právního řádu České republiky. Aktualizace bude zajišťována
prostřednictvím jednotlivých aktualizací Řešení SKC. Předmět plnění „Legislativní podpora“
bude poskytován v termínech určených zhotovitelem nejpozději však do 30 dnů ode dne, kdy
vešla nová právní úprava v platnost.  

**2.Podpora formou internetového help-desku.**  

Za účelem hlášení požadavků objednatele, poskytování vybraných aktualizací Řešení SKC a
komunikaci související s jejich řešením zpřístupní zhotovitel objednateli internetovou službu
(aplikaci) Customer Support Centre (CSC) v rámci svých internetových stránek. Objednatel
bude všechny požadavky vztahující se k Řešení SKC dle článku V. této Servisní smlouvy hlásit
zhotoviteli zejména prostřednictvím této aplikace. Předmět plnění „Služba Customer Support
Centre“ bude poskytována každý pracovní den na internetových stránkách zhotovitele:
www.haguess.cz. Podpora požadavků objednatele prostřednictvím aplikace CSC bude na
straně zhotovitele poskytována každý pracovní den od 8:00 do 17:00. Je-li závada ohlášena
v době, kdy není podpora prostřednictvím aplikace CSC na straně zhotovitele poskytována, pak
lhůta pro řešení požadavku začíná prvním následujícím časem, na který se smlouva vztahuje.  

**3.Podpora služeb vzdálené konzultace.**  

Tato služba garantuje pomoc zhotovitele při řešení problémů objednatele souvisejících s Rešením SKC. Jedná se o vzdálené konzultace a řešení po telefonu. V havarijním případě má objednatel možnost vyžádat si konzultaci v místě objednatele, a to následujícím způsobem.  

* help - desk: www.haguess.cz
* telefonní číslo: +420 267 212 237
* faxové číslo: +420 267 212 234
* e-mailová adresa: skc@haguesscz
* písemně: HAGUESS, a.s.; Na Sychrově 8, Praha 10, 101 00

Předmět plnění „Vzdálené konzultace a zásah v místě objednatele bude v souladu s čl.V této
smlouvy poskytován v pracovní dny v době od 8.00 do 17.00 hodin. Zhotovitel začne s pomocí
při vzdáleném řešení problému prostřednictvím kvalifikovaného poradce takto:  

* a) u vad zamezujících užívání Řešení SKC (problémy zamezující provoz) nejpozději do 4
hodin od nahlášení v aplikaci CSC. Jsou-li nahlášeny po 15 hod, nejpozději do 11.00
hod následujícího pracovního dne.

* b) u vad způsobujících problémy při užívání programu Řešení SKC, ale umožňujících jeho
provoz, kdy např. způsobené problémy lze dočasně řešit organizačními opatřeními
(problémy omezující provoz) nejpozději do 24 hodin od nahlášení.

* c) u vad zamezujících provozu HW komponent (problémy zamezující provoz) nejpozději
do 4 hodin od nahlášení v aplikaci CSC. Jsou-li nahlášeny po 15 hod, nejpozději do
l 1.00 hod následujícího pracovního dne.

* d) u vad způsobujících problémy provozu Komponent, ale umožňujících jejich provoz,
kdy např. způsobené problémy lze dočasně řešit organizačními opatřeními (problémy
omezující provoz) nejpozději do 24 hodin od nahlášení.  

Reakcí se v tomto případě rozumí potvrzení přijetí požadavku a zaslání odpovědi objednateli
s informací o předpokládané závažnosti problému, zda se jedná o vadu Řešení SKC či chybu
obsluhy a je-li to možné, předpokládanou dobou potřebnou na vyřešení požadavku objednatele.
Není-li zhotovitel v tomto momentě schopen takové informace poskytnout, stanoví termín, kdy
tyto předběžné informace objednateli poskytne. Případy, kdy objednatel pro oznámený problém nebude moci program Řešení SKC dále používat (problémy zamezující provoz), bude zhotovitel vyřizovat přednostně. V případě, že si řešení požadavku objednatele vyžádá fyzický zásah V místě objednatele, zavazuje se zhotovitel navrhnout termín nástupu k řešení. Objednatel se zavazuje zhotoviteli termín potvrdit a zajistit podmínky efektivního řešení požadavku.

**4.Zhotovitel zajistí podporu a rozvoj dodaného informačního systému.**  

Zhotovitel se zavazuje podporovat Řešení SKC u objednatele ve smyslu podpory při řešení
doplňujících a rozšiřujících projektů navazujících na implementaci systému, např. integrace
kartových aplikací. Předmět plnění Podpora a rozvoj Rešení SKC bude poskytován v souladu
s přílohou č.2 této servisní smlouvy.

**5.Zhotovitel zajistí inspekci implementovaného informačního systému.**

Zhotovitel zajistí pravidelnou inspekci implementovaného informačního systému objednatele
každý třetí měsíc počínaje uvedením informačního systému objednatele do reálného provozu.
Předmětem inspekce bude:

* a) Kontrola velikosti databáze Řešení SKC
* b) Optimalizace rozmístění databáze Řešení SKC
* c) Optimalizace indexů databáze Řešení SKC
* d) Kontrola protokolu chyb běhu aplikací Řešení SKC
* e) Archivace protokolů a komunikačních datových souborů Řešení SKC
* f) Kontrola logů operačního systému Řešení SKC

**6.Součástí plnění je i oprava nebo výměna HW v záruční době.**  

V souladu s záručními podmínkami na jednotlivé HW komponenty informačního systému
objednatele zajistí zhotovitel opravy a výměny těchto komponent objednateli. Reakční doby a
způsob oznamování požadavku Objednatele se řídí čl.V a přílohou č.2 této servisní smlouvy.

**7.Přednost ustanovení Servisní smlouvy.**  

V případě, že by kterékoliv ustanovení této přílohy mohlo být vykládáno tak, že by se dostalo
do rozporu s některým ustanovením Servisní smlouvy, Licenční smlouvy nebo Smlouvy o dílo,
jejíž je tato příloha přílohou, má v takovém případě přednost ustanovení Servisní smlouvy,
Licenční smlouvy nebo Smlouvy o dílo před ustanovením této přílohy a k takto spornému
ustanovení této přílohy se nepřihlíží. Obdobně platí toto pravidlo v případě ustanovení této
přílohy, které by znevýhodňovalo Objednatele.

V Praze dne 6. listop. 2006  
objednatel  
Hlavní město Praha  

V Praze dne 6. 11. 2006  
zhotovitel  
Haguess a. s.  


##Příloha 2 -k Servisní smlouvě

**č. INO/40/05/00 .... ../2006**  

**Specifikace způsobu poskytování servisních činností**  

**I.**  
**Pojmy**  

1.Zhotovitel se zavazuje podporovat Řešení SKC u objednatele ve smyslu podpory při
řešení doplňujících a rozšiřujících projektů navazujících na implementací systému
(např. integrace nových kartových aplikací apod.), řešení chybových stavů a řešení
legislativních požadavků. Tato podpora bude prováděna zhotovitelem formou
aktualizace Řešení SKC (dále jen Release). Zhotovitel bude objednateli poskytovat dva
druhy Release:

* 1.1. standardní Release;
* 1.2. mimořádná Release;

2.Pro účely této podpory rozvoje Řešení SKC jsou definovány tři kategorie požadavků:

* 2.1. Vada Řešení SKC. Tyto úpravy Řešení SKC jsou řešeny v souladu s čl. V této servisní smlouvy a bodem 3 této přílohy a budou dodávány formou mimořádné
Release;

* 2.2. Legislativní úprava Řešení SKC. Tyto úpravy Řešení SKC jsou řešeny v souladu
s bodem 1 přílohy č.1 této servisní smlouvy a budou dodávány formou mimořádné Release;

* 2.3. Nové požadavky na Řešení SKC. Tyto úpravy budou zhotovitelem poskytovány objednateli dále uvedeným způsobem a budou dodávány formou standardní nebo mimořádné Release;

3.Chybový stav je takový stav kdy chování systému prokazatelně neodpovídá dodané
dokumentaci k dodanému Řešení SKC. Hlášení chybového stavu provede Objednatel
vsouladu s čl. II. přílohy č.12 Smlouvy o dílo. Prokázání chybového stavu je
povinností objednatele. Objednatel prokáže Chybový stav přibližným popisem.
Přibližný popis bude obsahovat:  

* 3.1. popis rozporu v chování Řešení SKC oproti dodané dokumentaci k Řešení SKC.

* 3.2. zobrazené chybové hlášení Řešení SKC formovou nasnímání obrazovky s chybovým hlášením.

* 3.3. označení kategorie vady v souladu s čl. I přílohy č. 12 Smlouvy o dílo..

* 3.4. ostatní údaje, které Objednatel uzná za vhodné k popisu chybového stavu
(podrobný popis úpravy (nejlépe vývojový diagram), definice výpočtových vzorců,
tiskových sestav, popis struktury exportu apod.).  

Schválení chybového stavu provede zhotovitel zreprodukováním chyby ve svém
provozním prostředí ve lhůtách dle čl. III přílohy č.12 Smlouvy o dílo.. Zhotovitel bude
při odstranění chybového stavu postupovat v souladu s čl. IV přílohy č.12 Smlouvy o
dílo. Chybový stav hlášený telefonicky musí být následně doplněné informacemi a
postupy v souladu s tímto bodem.  

4.Ke zpracování a realizaci nových požadavků zhotovitele na Rešení SKC, které nejsou uznány nebo kvalifikovány jako vada nebo legislativní úprava Řešení SKC, bude
sestavován Servisní plán.  

Servisní plán bude schvalován vždy k 31.1. každého nového kalendářního roku. Podkladem pro sestavení a návrh servisního plánu na ten, který rok je CSC (internetový
Help-Desk). Zhotovitel je odpovědný za sestavení a předložení servisního plánu
objednateli ke schválení, a to vždy do 31. 12. každého kalendářního roku. Objednatel je odpovědný za zpracování připomínek ve lhůtě 14 kalendářních dní. Zhotovitel návazně
předloží finální servisní plán k závěrečnému odsouhlasení do 7 kalendářních dní. První servisní plán bude zhotovitelem sestaven a předložen k připomínkám objednatele
31.12.2007. Servisní plán bude tvořit číslovaný dodatek k této servisní smlouvě.  

**II.**  
**Standardní Release**  

Zhotovitel je odpovědný za zpracování a implementaci standardní Release vždy do 30.9. každého kalendářního roku. Objednatel je povinen zhotoviteli zajistit podmínky
efektivního řešení standardní Release dle čl. IV, odst.3 této přílohy a dle požadavků na
součinnost definovaných v příloze č.12 Smlouvy o dílo., čl. III, odst 2. V rámci
poskytnutí Release zhotovitel objednateli dodá:  

* 1.1. Vlastní programovou aktualizaci (Release) na příslušném médiu (CD, disketa,
flash, apod.) či možnost stažení z internetu.  

* 1.2. Dokument v elektronické podobě popisující jednotlivé programové aktualizace
(Release Notes). Rozdílovou dokumentaci k uživatelské dokumentaci. Za
aktualizaci dokumentace určené pro koncové uživatele Řešení SKC tvořené
pracovníky objednatele odpovídají pověření pracovníci objednatele.  

* 1.3. Zaškolení pověřených osob.  

* 1.4. Zhotovitel odpovídá za aktualizaci systémové dokumentace k Řešení SKC.
Zhotovitel dále odpovídá za poskytování aktuální verze Nápovědy k Řešení SKC.
Objednatel souhlasí s tím, že aktualizace týkající se Nápovědy bude zhotovitel
dodávat vzdáleně pověřenému pracovníkovi objednatele, který odpovídá za
nahrání aktualizace Nápovědy do Řešení SKC dle pokynů zhotovitele v souladu
s komunikačními kanály dle přílohy č.1 této Servisní smlouvy.  

**III.**  
**Mimořádná Release**

1.Objednatel může také oznamovat zhotoviteli své požadavky nad rámec odsouhlaseného servisního plánu.

2.Zhotovitel na základě analýzy požadavku objednatele rozhodne o možnosti zařadit
požadavek nad rámec servisního plánu do mimořádné Release.

3.Žádost objednatele na novou úpravu Řešení SKC musí obsahovat informace o stávající
verzi používaného Řešení SKC, provedení (typ) zařízení, podrobný popis úpravy
(nejlépe vývojový diagram), definice výpočtových vzorců, tiskových sestav, popis
struktury exportu apod. Zhotovitel žádost ve lhůtě 14 kalendářních dní posoudí a sdělí
písemně objednateli, zda jeho žádost akceptuje či nikoliv a v jakém termínu bude tento
nový požadavek řešen a dodán v release Řešení SKC.

4.Zhotovitel je odpovědný za zpracování a implementaci mimořádné Release ve
vzájemně odsouhlaseném termínu s objednatelem. Objednatel je povinen zhotoviteli zajistit podmínky efektivního řešení mimořádné Release dle čl. IV, odst.3 této přílohy a
dle požadavků na součinnost definovaných v příloze č.12 Smlouvy o dílo., čl. III,
odst.2. V rámci poskytnutí Release zhotovitel objednateli dodá:

* 4.1. Vlastní programovou aktualizaci (Release) na příslušném médiu (CD, disketa,
flash, apod.) či možnost stažení z internetu.

* 4.2. Objednatel souhlasí s tím, že tyto Release mohou být prováděny pověřenými
pracovníky objednatele dle pokynů zhotovitele podávaných komunikačním kanály dle přílohy č.1 této servisní smlouvy.

* 4.3. Dokument v elektronické podobě popisující jednotlivé programové aktualizace
(Release Notes). Rozdílovou dokumentaci kuživatelské dokumentaci dodá
zhotovitel v rámci následné standardní Release. Za aktualizaci dokumentace
určené pro koncové uživatele Řešení SKC tvořené pracovníky objednatele
odpovídají pověření pracovníci objednatele.

* 4.4, Zaškolení pověřených osob.

* 4.5. Zhotovitel odpovídá za aktualizaci systémové dokumentace k Řešení SKC.
Zhotovitel dále odpovídá za poskytování aktuální verze Nápovědy k Řešení SKC
v rámci následné standardní Release. Objednatel souhlasí s tím, že aktualizace
týkající se Nápovědy bude zhotovitel dodávat vzdáleně pověřenému pracovníkovi
objednatele, který odpovídá za nahrání aktualizace Nápovědy do Řešení SKC dle
pokynů zhotovitele v souladu s komunikačními kanály dle přílohy č.1 této Servisní
smlouvy.  

5.Žádost objednatele na mimořádnou úpravu Řešení SKC musí obsahovat informace o stávající verzi používaného Řešení SKC, provedení (typ) zařízení, podrobný popis úpravy (nejlépe vývojový diagram), definice výpočtových vzorců, tiskových sestav, popis struktury exportu apod. Zhotovitel žádost ve lhůtě 14 kalendářních dní posoudí a
sdělí písemně objednateli, zda jeho žádost akceptuje či nikoliv.  

**IV.**  
**Ostatní podmínky poskytování servisní činnosti**

1.Objednatel souhlasí s tím, že v případě dodání aktualizace (release) Řešení SKC bude
tato obsahovat nové funkce, o které nežádal (tzn. žádal o ně např. jiný Objednatel).
V tomto případě za tyto nové funkce Objednatel ničeho nehradí.  

2.Kterákoliv Release k aplikačního programového vybavení Řešení SKC dodaná
zhotovitelem objednateli je dílem ve smyslu zák. č. 121/2000 Sb. (autorský zákon) a
požívá plné ochrany podle tohoto zákona. Všechny úpravy a aktualizace aplikačního
programového vybavení Řešení SKC se považují za jeho nedílnou součást. Jako taková
se řídí Licenční smlouvou, která tvoří přílohu č.7 Smlouvy o dílo.  
  
3.Pokud bude poskytování Servisních služeb podle této smlouvy prováděno v sídle objednatele, zajistí Objednatel veškeré potřebné předpoklady pro řádné poskytování služeb zhotovitelem, a to zejména:  

* 3.1. minimálně 2 pracovní místa s přístupem k Řešení SKC
* 3.2. připojení do sítě internet a s přístupem k tiskárně dokumentů.
* 3.3. prostor vhodný pro realizací školení, datový projektor a tabuli

4.Objednatel souhlasí s tím, že způsob podpory uvedený v příloze č.1 a č.2 této Servisní
smlouvy může zhotovitel objednateli poskytovat pouze při Splnění podmínek
uvedených v příloze č.12 Smlouvy o dílo., čl. III, bod 2. Nedodržení těchto podmínek ze
strany objednatele zprošťuje zhotovitele případných sankcí z nedodržení požadovaných servisních termínů a reakčních dob.  

**V.**  
**Přednost ustanovení Servisní smlouvy**

V případě, že by kterékoliv ustanovení této přílohy mohlo být vykládáno tak, že by se dostalo do rozporu s některým ustanovením Servisní smlouvy, Licenční smlouvy nebo
Smlouvy o dílo, jejíž je tato příloha přílohou, má v takovém případě přednost ustanovení Servisní smlouvy, Licenční smlouvy nebo Smlouvy o dílo před ustanovením
této přílohy a k takto spomému ustanovení této přílohy se nepřihlíží. Obdobně platí toto pravidlo v případě ustanovení této přílohy, které by znevýhodňovalo objednatele.

V Praze dne 6. listop. 2006  
objednatel  
Hlavní město Praha  

V Praze dne 6. 11. 2006  
zhotovitel  
Haguess a. s.  


