---
"id":               DIL/40/01/001605/2008
"layout":           contract
"datum podpisu":    2008-07-04
"datum účinnosti":  2008-07-04
"použité smluvní typy":
  - smlouva o dílo
"předmět":          Smlouva o marketingové strategii projektu Opencard pro rok 2008 a 2009
"smluvní strany":
 -   
  "role":     nabyvatel
  "jméno":    "Hlavní město Praha"
  "orgán":    odbor informatiky
  "zástupce": Ing. Václav Kraus
  "funkce":   ředitel odboru informatiky
 -   
  "jméno":    "METRONOME s.r.o"
  "zástupce": Radoslav Kuba
  "funkce":   jednatel
  "role":     poskytovatel

"náklady": 1986000 (bez DPH)

"soubory":
 - 
  "název": "Smlouva o dílo"
  "podepsaná verze": contract.pdf
  "strojově čitelná verze": index.md
  "upravitelná verze": 
  "náhled": miniatura.jpg

"ruší": 
"mění":
"změněno": 
"zrušeno":
---

## SMLOUVA O DÍLO

**Číslo smlouvy Objednatele: DIL/40/01/001605/2008**

uzavřená níže uvedeného dne, měsíce a roku podle ustanovení § 536 a násl. zákona
č. 513/1991 Sb., obchodní zákoník, v platném znění (dále jen „Smlouva“), mezi níže
uvedenými smluvními stranami:

**Hlavní město Praha**  
se sídlem: Mariánské nám. 2, Praha 1, PSČ: 110 01  
IČ: 00064581  
DIČ: CZ00064581  
bankovní spojení: PPF banka, a.s., účet č.: 27-5157998/6000  
zastoupené . Ing. Václavem Krausem,  
ředitelem odboru informatiky MHMP  
(dále jen **„Objednatel“**)   

a 

**METRONOME s.r.o.**
se sídlem: Osadní 26, Praha 7, PSČ: 170 00  
IČ: 26163195  
DIČ: CZ26163195  
bankovní spojení: Komeční banka, účet č.: 43-1193940297/0100  
zapsaná v obchodním rejstříku vedeném Městským soudem v Praze, oddíl C, vložka 75901
zastoupená Radoslavem Kubou, jednatelem  
(dále jen **„Zhotovitel“**)

### 1 PŘEDMĚT S MLOUVY

* 1.1 Předmětem této Smlouvy je závazek Zhotovitele vypracovat pro Objednatele materiál
MARKETINGOVÁ STRATEGIE PRO PROJEKT OPENCARD PRO ROK 2008 A
2009 (dále jen **„Dílo“**). Podrobná specifikace Díla je uvedena v *Příloze č. 1*, která je
nedílnou součástí této Smlouvy.

* 1.2 Termíny plnění Díla jsou obsaženy v harmonogramu plnění, který tvoří *Přílohu č. 2*.

* 1.3 Objednatel se zavazuje zaplatit Zhotoviteli za řádně provedené Dílo cenu ve výši
a způsobem uvedeným v čl. 2 této Smlouvy.

### 2 CENA A PLATEBNÍ PODMÍNKY

* 2.1 Cena za Dílo činí 1 986 000 Kč (slovy: jeden milion devět set osmdesát šest tísc korun
českých) bez DPH. Tato Cena je cenou nejvýše přípustnou a Zhotovitel prohlašuje, že
plně pokrývá všechny jeho náklady spojené s provedením Díla podle této Smlouvy.

* 2.2 Cena uvedená v čl. 2.1 této Smlouvy zahrnuje rovněž cenu za veškerá práva
k duševnímu vlastnictví poskytnutá Zhotovitelem Objednateli v souladu s touto
Smlouvou.

* 2.3 Cena bude uhrazena Objednatelem po řádném dokončení a převzetí Díla, na základě
faktury vystavené Zhotovitelem, která budou mít veškeré náležitosti daňového dokladu a jejíž přílohou bude Předávací protokol (jak je definován v článku 5.5) podepsaný oprávněnou osobou Objednatele.

* 2.4 Veškeré daňové doklady (faktury) vystavené Poskytovatelem podle této Smlouvy bude
Poskytovatel ve dvou vyhotoveních zasílat Objednateli a jejich splatnost bude činit
třicet (30) kalendářních dní ode dne jejich doručení Objednateli. Za den úhrady dané
faktury bude považován den odepsání fakturované částky z účtu Objednatele

* 2.5 Objednatel si vyhrazuje právo vrátit Poskytovateli do data jeho splatnosti daňový
doklad (fakturu), který nebude obsahovat veškeré údaje vyžadované závaznými
právními předpisy ČR nebo touto Smlouvou, nebo v něm budou uvedeny nesprávné
údaje (s uvedením chybějících náležitostí nebo nesprávných údajů) a nebo nebude
doložen Předávacím protokolem podepsaným oprávněnou osobou Objednatele.
V takovém případě začne běžet doba splatnosti daňového dokladu (faktury) až
doručením řádně opraveného daňového dokladu (faktury) Objednateli.

### 3 PRÁVA A POVINNOSTI Z HOTOVITELE

* 3.1 Zhotovitel je povinen provést Dílo řádně a včas v souladu s harmonogramem plnění
uvedeným v Příloze č. 2 této Smlouvy.

* 3.2 Zhotovitel není oprávněn použít podklady předané pro realizaci Díla Objednatelem
pro jiné účely než je provedení Díla podle této Smlouvy.

* 3.3 Zhotovitel je povinen postupovat při provádění Díla s náležitou odbornou péčí a podle
pokynů Objednatele. Při provádění Díla je Zhotovitel povinen upozorňovat
Objednatele na nevhodnost jeho pokynů, které by mohly mít za následek újmu na
právech Objednatele nebo vznik škody. Pokud Objednatel i přes upozornění na splnění
svých pokynů trvá, neodpovídá Zhotovitel za případnou škodu tím vzniklou.

* 3.4 Zhotovitel je oprávněn k plnění této Smlouvy použít třetích osob jen s předchozím
písemným souhlasem Objednatele.

* 3.5 Nejpozději do 15 pracovních dnů po ukončení této Smlouvy je Zhotovitel povinen
vrátit Objednateli veškeré podklady poskytnuté Objednatelem Zhotovitel ke splnění
jeho závazků podle této Smlouvy.

* 3.6 Zhotovitel není oprávněn bez předchozího písemného souhlasu Objednatele (i)
provádět jakékoli zápočty svých pohledávek vůči Objednateli proti jakýmkoli
pohledávkám Objednatele za Zhotovitelem, ani (ii) postupovat jakékoli svoje práva a
pohledávky vůči Objednateli na jakoukoli třetí osobu.

* 3.7 Zhotovitel je povinen uzavřít a po celou dobu trvání této Smlouvy a dále nejméně po
dobu záruční doby podle článku 6.1 udržovat pojistnou smlouvu na škodu způsobenou
třetím osobám, s pojistným plněním alespoň na částku ve výši 5 000 000 Kč (slovy:
pět milionů korun českých).

### 4 PRÁVA A POVINNOSTI OBJEDNATELE

* 4.1 Objednatel se zavazuje poskytnout Zhotoviteli ke splnění Díla součinnost podle
specifikace uvedené v Příloze č. 3 této Smlouvy, případně zajistit její poskytnutí
třetími osobami.

* 4.2 Objednatel se zavazuje Zhotovitel poskytnout veškeré podklady a informace nezbytné
k provedení Díla.

### 5 PŘEDÁNÍ A PŘEVZETÍ DÍLA

* 5.1 Dílo bude předáno Objednateli nejpozději v termínu uvedeném v harmonogramu plnění uvedeném v Příloze č. 2 této Smlouvy. Uvedený termín je termíne konečným a
nebude měněn. Místem předání a převzetí Díla je sídlo Objednatele uvedené v této
Smlouvě, pokud se smluvní strany nedohodnou jinak.

* 5.2 Zhotovitel zpracuje Dílo nejprve v elektronické podobě ve formátu MS Word (verze
MS Word 2003) a ve lhůtě podle harmonogramu plnění jej předá Objednateli
k připomínkám. Objednatel zapracuje své připomínky formou revizí v termínech
uvedených v Příloze č. 2 této Smlouvy a Dílo s připomínkami předá zpět Zhotoviteli.

* 5.3 Zhotovitel zapracuje připomínky Objednatele a nejpozději do 5 pracovních dnů předá
upravené Dílo Objednateli, opět ve formátu MS Word. Objednatel nejpozději do 3
pracovních dnů potvrdí, že Dílo nemá žádné vady ani nedodělky, nebo ve stejné lhůtě
zapracuje formou revizí své připomínky.

* 5.4 V případě, že Objednatel potvrdil, že Dílo nemá žádné vady ani nedodělky, zpracuje
Zhotovitel Dílo ve formátu pdf na CD v počtu dvou (2) kusů a v písemné podobě
(„hard copy“) v počtu dvou (2) kusů a bezodkladně jej předá Objednateli. V případě,
že Objednatel vyjádřil k upravenému Dílu opět své připomínky, budou smluvní strany
postupovat v souladu s článkem 5.3.

* 5.5 Nejpozději do 3 dnů od předání odsouhlaseného Díla Objednateli podepíší smluvní
strany protokol o předání a převzetí Díla (dále jen „Předávací protokol“), který bude
ve všech podstatných ohledech odpovídat vzoru uvedenému v Příloze č. 4 této
Smlouvy. Den podpisu Předávacího protokolu bude považován za den řádného
dokončení Díla.

### 6 ODPOVĚDNOST ZA VADY

* 6.1 Zhotovitel odpovídá za to, že Díla bude provedeno řádně, v souladu s touto Smlouvou
a bude prosté jakýchkoliv vad po dobu 3 měsíců od data převzetí Díla Objednatelem
v souladu s čl. 5 této Smlouvy.

* 6.2 Zhotovitel se výslovně zavazuje, že odstraní veškeré vady Díla, které budou vytčeny
písemně Objednatelem kdykoliv během záruční doby uvedené v článku 6.1, a to vždy
nejpozději do 10 dnů od doručení písemné výzvy Objednatele.

### 5 SANKCE

* 7.1 V případě prodlení Objednatele s platbou ceny za Dílo je Zhotovitel oprávněn účtovat
Objednateli úrok z prodlení ve výši 0,05 % z dlužné částky za každý započatý den
prodlení.

* 7.2 V případě, že Zhotovitel poruší svou povinnost předat Objednateli Dílo řádně a včas
v souladu s touto Smlouvou, bude povinen zaplatit Objednateli smluvní pokutu ve
výši 5000 Kč (slovy: pět tísic korun českých) za každý započatý den prodlení
s předáním řádně provedeného Díla.

* 7.3 V případě, že Zhotovitel poruší svou povinnost odstranit vady Díla vytčené
Objednatelem v souladu s čl. 6.2 této Smlouvy v souladu s tímto článkem, bude
povinen zaplatit Objednateli smluvní pokutu ve výši 3000 Kč (slovy: tři tisíce korun
českých) za každý započatý den prodlení s odstraněním vad Díla.

* 7.4 V případě, že Zhotovitel poruší jakoukoli ze svých povinností uvedených v čl. 8 této
Smlouvy, bude povinen zaplatit Objednateli smluvní pokutu ve výši 10 000 Kč (slovy:
deset tisíc korun českých) za každé takové porušení.

* 7.5 Zaplacením jakékoli smluvní pokuty podle této Smlouvy není dotčen nárok
Objednatele na náhradu vzniklé škody v plné výši.

### 8 O CHRANA DŮVĚRNÝCH SKUTEČNOSTÍ

* 8.1 Za důvěrné informace Objednatele (bez ohledu na formu jejich zachycení) se podle
této Smlouvy považují veškeré informace, které nebyly Objednatelem označeny jako
veřejné, zejména:

 * a) informace, které se týkají této Smlouvy a jejího plnění (zejména informace o
právech a povinnostech stran, informace o cenách apod.);
 * b) informace, které se týkají Objednatele;
 * c) informace pro které je stanoven závaznými právními předpisy zvláštní režim
utajení při nakládání s nimi.

* 8.2 Za důvěrné informace Poskytovatele (bez ohledu na formu jejich zachycení) se podle
této Smlouvy považují veškeré informace, které byly Poskytovatelem písemně
označeny jako důvěrné, avšak vyjma informací, které se týkají této Smlouvy a jejího
plnění (zejména informace o právech a povinnostech stran, informace o cenách apod.).

* 8.3 Za důvěrné informace Objednatele a Poskytovatele se nepovažují informace, které se
staly veřejně přístupnými, pokud se tak nestalo porušením povinnosti jejich ochrany,
informace získané na základě postupu prokazatelně nezávislého na Poskytovateli a
informace poskytnuté třetí osobou, která takové informace nezískala porušením
povinnosti jejich ochrany.

* 8.4 Smluvní strany se zavazují že budou zachovávat mlčenlivost o všech důvěrných
informacích druhé smluvní strany, o kterých se dozví v souvislosti s plněním této
Smlouvy, a bez písemného souhlasu druhé smluvní strany je nebudou sdělovat
žádným třetím osobám, vyjma osobám, které na poskytování Služeb spolupracují, za
předpokladu, že tyto osoby jsou zavázány k ochraně důvěrných informací ve stejném
rozsahu jako smluvní strany podle této Smlouvy. Za porušení závazku důvěrnosti
informací podle této Smlouvy nebude rovněž považováno zveřejnění důvěrných
informací jakékoliv ze smluvních stran, ke kterému dojde na základě zákona,
soudního, správního či jiného obdobného rozhodnutí.

* 8.5 Poskytovatel se zavazuje nevyužít důvěrné informace Objednatele získané v
souvislosti s touto Smlouvou jinak než pro účely této Smlouvy, v neprospěch
Objednatele či k poškození jeho dobrého jména nebo pověsti.

* 8.6 Poskytovatel dále výslovně souhlasí s tím, aby tato Smlouva byla vedena v Centrální
evidenci smluv vedené Objednatelem, která je veřejně přístupná a která obsahuje údaje
o smluvních stranách, předmětu smlouvy, číselné označení této Smlouvy a datum
jejího podpisu.

* 8.7 Povinnosti uvedené v tomto čl. 8 této Smlouvy platí i po ukončení této Smlouvy.

### 9 UKONČENÍ SMLOUVY

* 9.1 Tato Smlouva může být před řádným dokončením Díla ukončena pouze na základě
dohody obou smluvních stran nebo odstoupením jedné ze smluvních stran v souladu
s tímto článkem 9.

* 9.2 Objednatel je oprávněn odstoupit od této Smlouvy v případě, že Zhotovitel je
v prodlení s prováděním Díla po dobu delší než třicet (30) dní oproti termínům oproti
termínům sjednaným v časovém harmonogramu, který tvoří Přílohu č. 2 této Smlouvy
a nezjedná nápravu ani do pěti (5) dní od doručení písemné výzvy Objednatele.

* 9.3 Zhotovitel je oprávněn odstoupit od této Smlouvy v případě, že Objednatel je
v prodlení s platbou za poskytování Služeb po dobu delší než čtyřicet pět (45) dnů po
splatnosti příslušného daňového dokladu a nezjedná nápravu ani do pěti (5) dnů od
doručení písemné výzvy Zhotovitele k nápravě.

* 9.4 Odstoupení od Smlouvy je účinné okamžikem doručení písemného oznámení o
odstoupení druhé smluvní straně.

* 9.5 Ukončením této Smlouvy nejsou dotčena ustanovení týkající se smluvních pokut,
ochrany důvěrných informací a ustanovení týkající se takových práv a povinností,
z jejichž povahy vyplývá, že mají trvat i po skončení účinnosti této Smlouvy.

* 9.6 V případě, že je tato Smlouva ukončena před řádným dokončením Díla na základě
odstoupení Zhotovitele z důvodů na straně Objednatele, má Zhotovitel nárok na
úhradu části Díla provedeného v souladu s touto Smlouvou ke dni předčasného
ukončení této Smlouvy.

### 10 OPRÁVNĚNÉ OSOBY

* 10.1 Komunikace mezi smluvními stranami bude probíhat zejména prostřednictvím
následujících oprávněných osob, pověřených pracovníků nebo statutárních zástupců
smluvních stran:

 * a) Oprávněnými osobami Objednatele jsou:
Ing. Petr Kolbek e-mail: petr.kolbek@cityofprague.cz , tel. +420 603 299 111

 * b) Oprávněnými osobami Poskytovatele jsou:
Radoslav KUBA, Osadní 26, Praha 7, 170 00, kuba@metronome.cz, 603 219 404

* 10.2 Oprávněné osoby, nejsou-li statutárním orgánem, nejsou oprávněny ke změnám této
Smlouvy, jejím doplňkům ani zrušení, ledaže se prokáží plnou mocí udělenou jim
k tomu osobami oprávněnými jednat navenek za příslušnou smluvní stranu
v záležitostech této Smlouvy. Smluvní strany jsou oprávněny jednostranně změnit
oprávněné osoby, jsou však povinny takovou změnu druhé smluvní straně
bezodkladně písemně oznámit.

### 11 P RÁVA K DÍLU

* 11.1 Objednatel nabývá dnem předání Díla podle této Smlouvy vlastnické právo k Dílu
včetně dat, které tvoří součást plnění podle této Smlouvy a nejsou předmětem práv na
ochranu duševního vlastnictví.

* 11.2 Zhotovitel tímto poskytuje Objednateli oprávnění k výkonu práva užít Dílo všemi
způsoby uvedenými v § 12 zákona č. 121/2000 Sb., autorský zákon, v platném znění
(dále jen ”Autorský zákon”), a dále k provádění jakýchkoli úprav Díla (dále jen
”Licence”). Licence se uděluje ve formě výhradní licence. Zhotovitel výslovně
souhlasí, aby Objednatel poskytl ve výše uvedeném rozsahu oprávnění tvořící součást
této Licence jakékoli třetí osobě formou další licence (podlicence) v souladu s § 48
Autorského zákona. Objednatel není povinen Licenci využít. Licence podle tohoto
článku 11.2 se poskytuje jako časově neomezená. Odměna za Licenci v rozsahu
uvedeném v tomto článku je v plné výši zahrnuta v ceně za Dílo podle této Smlouvy.

### 12 ZÁVĚREČNÁ UJEDNÁNÍ

* 12.1 Vyjma změn oprávněných osob podle článku 10.2 této Smlouvy mohou veškeré
změny a doplňky této Smlouvy být provedeny pouze na základě písemného dodatku
k této Smlouvě, podepsaného oběma smluvními stranami.

* 12.2 Tato Smlouva se řídí právním řádem České republiky.

* 12.3 Spor, který vznikne na základě této Smlouvy nebo který s ní souvisí, se smluvní strany
zavazují řešit přednostně smírnou cestou pokud možno do třiceti (30) dní ode dne, kdy
o sporu jedna smluvní strana uvědomí druhou smluvní stranu. Jinak jsou pro řešení
sporů z této Smlouvy příslušné obecné soudy České republiky.

* 12.4 V případě, že některé ustanovení této Smlouvy je nebo se stane v budoucnu
neplatným, neúčinným či nevymahatelným nebo bude-li takovým příslušným orgánem
shledáno, zůstávají ostatní ustanovení této Smlouvy v platnosti a účinnosti pokud
z povahy takového ustanovení nebo z jeho obsahu anebo z okolností, za nichž bylo
uzavřeno, nevyplývá, že je nelze oddělit od ostatního obsahu této Smlouvy. Smluvní
strany se zavazují nahradit neplatné, neúčinné nebo nevymahatelné ustanovení této
Smlouvy ustanovením jiným, které svým obsahem a smyslem odpovídá nejlépe
ustanovení původnímu a této Smlouvě jako celku.

* 12.5 Tato Smlouva je vyhotovena ve čtyřech (4) vyhotoveních v českém jazyce, přičemž
všechna vyhotovení mají platnost originálu. Tři (3) vyhotovení Smlouvy obdrží
Objednatel a jedno (1) Poskytovatel.

* 12.6 Tato Smlouva nabývá účinnosti dnem podpisu smluvními stranami.

* 12.7 Nedílnou součástí této Smlouvy jsou následující přílohy:
 * Příloha č. 1: Specifikace Díla
 * Příloha č. 2: Harmonogram plnění
 * Příloha č. 3: Součinnost Objednatele
 * Příloha č. 4: Vzor Předávacího protokolu

* 12.8 Smluvní strany prohlašují, že si tuto Smlouvu přečetly, že s jejím obsahem souhlasí a
na důkaz toho k ní připojují svoje podpisy.

V Praze dne ___________ V Praze dne ___________  
Objednatel:             Zhotovitel:  
Hlavní město Praha      METRONONE s.r.o.  

Podpis: _________________________  
Jméno: Ing. Václav Kraus  
Funkce: Ředitel odboru informatiky  
 
Podpis: _________________________  
Jméno: Radoslav Kuba  
Funkce: jednatel  

## PŘÍLOHA Č. 2 KE SMLOUVĚ O DÍLO

sepsaná v návaznosti na Smlouvu o dílo uzavřenou dne __________________, mezi stranami:

**Hlavní město Praha**  
se sídlem: Mariánské nám. 2, Praha 1, PSČ: 110 01  
IČ: 00064581  
DIČ: CZ00064581  
bankovní spojení: PPF banka, a.s., účet č.: 27-5157998/6000  
zastoupené . Ing. Václavem Krausem, ředitelem odboru informatiky MHMP  
(dále jen **„Objednatel“**)  
 
a   
 
**METRONOME s.r.o.**  
se sídlem: Osadní 26, Praha 7, PSČ: 170 00  
IČ: 26163195  
DIČ: CZ26163195  
bankovní spojení: Komeční banka, účet č.: 43-1193940297/0100  
zapsaná v obchodním rejstříku vedeném Městským soudem v Praze, oddíl C, vložka 75901  
zastoupená Radoslavem Kubou, jednatelem  
(dále jen **„Zhotovitel“**)  

**HARMONOGRAM PLNĚNÍ:**  

|První předání díla Objednateli k revizi, v el. podobě (MS Word)|3. 7. 2008|
|Vrácení zrevidovaného díla Zhotoviteli|11. 7. 2008|
|Zapracování revize a požadavků Objednatele|17. 7. 2008|
|Druhé předání díla Objednateli v el. Podobě (MS Word)|18. 7. 2008|
|Schválení díla Objedntelem|22.7. 2008|
|Předání finálního díla Objednateli (2x CD, 2x vytištěná verze, PDF)|23. 7. 2008|
|Potvrzení předávacího protokolu|23. 7. 2008|
|Vystavení fakturu Zhotovitelem|23. 7. 2008|
|Splatnost faktury|23. 8. 2008

## PŘÍLOHA Č. 4 KE SMLOUVĚ O DÍLO

sepsaná v návaznosti na Smlouvu o dílo uzavřenou dne __________________, mezi stranami:

**Hlavní město Praha**  
se sídlem: Mariánské nám. 2, Praha 1, PSČ: 110 01  
IČ: 00064581  
DIČ: CZ00064581  
bankovní spojení: PPF banka, a.s., účet č.: 27-5157998/6000  
7zastoupené . Ing. Václavem Krausem, ředitelem odboru informatiky MHMP
(dále jen **„Objednatel“**)  

a

**METRONOME s.r.o.**  
se sídlem: Osadní 26, Praha 7, PSČ: 170 00  
IČ: 26163195  
DIČ: CZ26163195  
bankovní spojení: Komeční banka, účet č.: 43-1193940297/0100  
zapsaná v obchodním rejstříku vedeném Městským soudem v Praze, oddíl C, vložka 75901  
zastoupená Radoslavem Kubou, jednatelem  
(dále jen **„Zhotovitel“**)

### VZOR PŘEDÁVACÍHO PROTOKOLU:

(následuje na další straně)
### PŘEDÁVACÍ PROTOKOL

o předání a převzetí Díla
sepsaný v návaznosti na Smlouvu o dílo uzavřenou dne __________________, mezi stranami:

**Hlavní město Praha**  
se sídlem: Mariánské nám. 2, Praha 1, PSČ: 110 01  
IČ: 00064581  
DIČ: CZ00064581  
bankovní spojení: PPF banka, a.s., účet č.: 27-5157998/6000  
zastoupené . Ing. Václavem Krausem, ředitelem odboru informatiky MHMP  
(dále jen **„Objednatel“**)  

a  

**METRONOME s.r.o.**  
se sídlem: Osadní 26, Praha 7, PSČ: 170 00  
IČ: 26163195  
DIČ: CZ26163195  
bankovní spojení: Komeční banka, účet č.: 43-1193940297/0100  
zapsaná v obchodním rejstříku vedeném Městským soudem v Praze, oddíl C, vložka 75901  
zastoupená Radoslavem Kubou, jednatelem  
(dále jen **„Zhotovitel“**)  

* 1. Dne _________________ došlo mezi Zhotovitelem a Objednatelem ve smyslu čl. 5.
Smlouvy o dílo ze dne __________________ k předání a převzetí Díla tak, jak je toto
Dílo specifikováno ve zmíněné smlouvě.

* 2. Objednatel prohlašuje, že Dílo bylo předáno řádně a včas, a potvrzuje tímto, že Dílo
převzal.

V Praze dne ___________ V Praze dne ___________  
Objednatel:             Zhotovitel:  
Hlavní město Praha      METRONONE s.r.o.  

Podpis: __________________  
Jméno: Ing. Václav Kraus  
Funkce: Ředitel odboru informatiky   

Podpis: ___________________  
Jméno: Radoslav Kuba  
Funkce: jednatel  

## PŘÍLOHA Č. 1 KE SMLOUVĚ O DÍLO

sepsaná v návaznosti na Smlouvu o dílo uzavřenou dne __________________, mezi stranami:

**Hlavní město Praha**  
se sídlem: Mariánské nám. 2, Praha 1, PSČ: 110 01  
IČ: 00064581  
DIČ: CZ00064581  
bankovní spojení: PPF banka, a.s., účet č.: 27-5157998/6000  
zastoupené . Ing. Václavem Krausem, ředitelem odboru informatiky MHMP  
(dále jen **„Objednatel“**)  

a  

**METRONOME s.r.o.**  
se sídlem: Osadní 26, Praha 7, PSČ: 170 00  
IČ: 26163195  
DIČ: CZ26163195  
bankovní spojení: Komeční banka, účet č.: 43-1193940297/0100  
zapsaná v obchodním rejstříku vedeném Městským soudem v Praze, oddíl C, vložka 75901  
zastoupená Radoslavem Kubou, jednatelem  
(dále jen **„Zhotovitel“**)  

### SPECIFIKACE DÍLA

**MARKETINGOVÁ STRATEGIE PRO PROJEKT OPENCARD PRO ROK 2008:**

A) STRATEGIE KAMPANĚ:  
Stanovení cílů kampaně  
Výchozí předpoklady a podmínky kampaně  
Model kampaně – komunikační strategie, koordinace MHMP/DP/ostatní subjekty  
Kritické body kampaně a krizové scénáře  
Doporučení  
Potřebné vstupy, body k řešení  

B) OBSAH KAMPANĚ:  
Kreativní řešení  
Komunikační mix  
Media mix  
Timing (produkce materiálů, jednotlivé faze – ATL, BTL atd.)  


## PŘÍLOHA Č.3 KE SMLOUVĚ O DÍLO

sepsaná v návaznosti na Smlouvu o dílo uzavřenou dne __________________, mezi stranami:

**Hlavní město Praha**  
se sídlem: Mariánské nám. 2, Praha 1, PSČ: 110 01  
IČ: 00064581  
DIČ: CZ00064581  
bankovní spojení: PPF banka, a.s., účet č.: 27-5157998/6000  
zastoupené . Ing. Václavem Krausem, ředitelem odboru informatiky MHMP  
(dále jen **„Objednatel“**)  

a  

**METRONOME s.r.o.**  
se sídlem: Osadní 26, Praha 7, PSČ: 170 00  
IČ: 26163195  
DIČ: CZ26163195  
bankovní spojení: Komeční banka, účet č.: 43-1193940297/0100  
zapsaná v obchodním rejstříku vedeném Městským soudem v Praze, oddíl C, vložka 75901  
zastoupená Radoslavem Kubou, jednatelem  
(dále jen **„Zhotovitel“**)  

**SOUČINNOST OBJEDNATELE:**

Součinnost bude řízena v rámci projektového záměru Marketingová strategie pro projekt
OPENCARD pro rok 2008 a 2009.
