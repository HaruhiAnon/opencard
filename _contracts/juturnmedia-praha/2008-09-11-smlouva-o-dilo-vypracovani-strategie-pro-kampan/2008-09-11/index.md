---
"id":               DIL/40/01/001683/2008
"layout":           contract
"datum podpisu":    2008-09-11
"datum účinnosti":  2008-09-11
"použité smluvní typy":
  - smlouva o dílo
"předmět":          Smlouva o dílo vypracování strategie pro kampaň
"smluvní strany":
 -   
  "role":     nabyvatel
  "jméno":    "Hlavní město Praha"
  "orgán":    odbor informatiky
  "zástupce": Ing. Václav Kraus
  "funkce":   ředitel odboru informatiky
 -   
  "jméno":    "JU-TURN MEDIA a.s."
  "zástupce": Jan Tvrdoň
  "funkce":   předseda představenstva
  "role":     poskytovatel

"náklady": 5457000 (bez DPH)

"soubory":
 - 
  "název": "Smlouva o dílo"
  "podepsaná verze": contract.pdf
  "strojově čitelná verze": index.md
  "upravitelná verze": 
  "náhled": miniatura.jpg

"ruší": 
"mění":
"změněno": 
"zrušeno":
---

## SMLOUVA O DÍLO

* Číslo smlouvy Objednatele: DIL/40/01/001683/2008
* Číslo smlouvy Zhotovitele: 20080718

uzavřená níže uvedeného dne, měsíce a roku podle ustanovení § 536 a násl. zákona
č. 513/1991 Sb., obchodní zákoník, v platném znění, a na základě zákona č. 137/2006 Sb., o
veřejných zakázkách, v platném znění (dále jen „Smlouva“), mezi níže uvedenými smluvními
stranami:

**Hlavní město Praha**  
se sídlem: Mariánské nám. 2, Praha 1, PSČ: 110 01  
zastoupená: Ing. Václavem Krausem,ředitelem odboru informatiky  
IČ: 00064581  
DIČ: CZ00064581  
Bankovní spojení: PPF banka, a.s., účet č.: 27-5157998/6000  
(dále jen **„Objednatel“**)

a

**JU-TURN MEDIA a.s.**  
se sídlem: nám. Barikád 3, 130 00, Praha 3  
zastoupená: Janem Tvrdoněm,předsedou představenstva  
IČ: 261 96 786  
DIČ: 26196786  
Bankovní spojení: KB Praha, 27-5367530297/0100  
zapsaná v obchodním rejstříku vedeném MS v Praze, oddíl B, vložka 7949  
Zastoupená: statutárním orgánem společnosti  
(dále jen **„Zhotovitel“**)  

### 1 PŘEDMĚT SMLOUVY

* 1.1 Předmětem této Smlouvy je závazek Zhotovitele provést pro Objednatele za podmínek
stanovených v této Smlouvě dílo sestávající z vypracování strategie pro plánovanou
komunikační kampaň pro druhou etapu realizace projektu karty „Opencard“ (dále jen
„Opencard“). Cílem kampaně bude zejména zajištění široké informovanosti o projektu
Opencard a jeho cílech. Rozsah díla podle této Smlouvy zahrnuje zejména:

(i) aplikace konkrétních poznatků z analýzy komunikační strategie;  
(ii) analýza rizik komunikační strategie;  
(iii) tvorba kreativních návrh a navazujících vizuálů;  
(iv) návrh manuálu kampaně a jeho struktury;  

(dále jen **„Dílo“**). Podrobná specifikace Díla je uvedena v Příloze č. 1 této Smlouvy.
Dílo podle této Smlouvy zahrnuje veškeré činnosti a služby, které jsou nezbytné
k řádnému provedení Díla a jeho plné využitelnosti.

* 1.2 Termíny plnění Díla jsou obsaženy v harmonogramu plnění, který tvoří Přílohu č. 2
této Smlouvy.

* 1.3 Objednatel se zavazuje zaplatit Zhotoviteli za řádně provedené Dílo cenu ve výši
a způsobem uvedeným v čl. 2 této Smlouvy.

### 2 CENA A PLATEBNÍ PODMÍNKY

* 2.1 Cena za Dílo činí 5.457.000 Kč (slovy: pět milionů čtyři sta padesát sedm tisíc korun
českých) bez DPH. Tato Cena je cenou nejvýše přípustnou a Zhotovitel prohlašuje, že
plně pokrývá všechny jeho náklady spojené s provedením Díla podle této Smlouvy.

* 2.2 Cena uvedená v čl. 2.1 této Smlouvy zahrnuje rovněž cenu za veškerá práva
k duševnímu vlastnictví poskytnutá Zhotovitelem Objednateli v souladu s touto
Smlouvou.

* 2.3 Cena bude uhrazena Objednatelem po řádném dokončení a převzetí Díla, na základě
faktury vystavené Zhotovitelem, která budou mít veškeré náležitosti daňového
dokladu a jejíž přílohou bude originál předávacího protokolu (jak je popsán v článku
6.2 této Smlouvy) podepsaný oprávněnou osobou Objednatele. Faktura bude dále
obsahovat tyto údaje:

a) číslo smlouvy Objednatele, popřípadě číslo dodatku;  
b) číslo a název veřejné zakázky;  
c) popis plnění.  

* 2.4 Daňový doklad (fakturu) vystavený Zhotovitelem podle této Smlouvy zašle Zhotovitel
ve dvou vyhotoveních Objednateli a jeho splatnost bude činit třicet (30) kalendářních
dní ode dne doručení Objednateli. Za den úhrady dané faktury bude považován den
odepsání fakturované částky z účtu Objednatele.

* 2.5 Objednatel si vyhrazuje právo vrátit Zhotoviteli do data jeho splatnosti daňový doklad
(fakturu), který nebude obsahovat veškeré údaje vyžadované závaznými právními
předpisy ČR nebo touto Smlouvou, nebo v něm budou uvedeny nesprávné údaje (s
uvedením chybějících náležitostí nebo nesprávných údajů) anebo nebude doložen
předávacím protokolem podepsaným oprávněnou osobou Objednatele. V takovém
případě začne běžet doba splatnosti daňového dokladu (faktury) až doručením řádně
opraveného daňového dokladu (faktury) Objednateli.

### 3 ZMĚNY DÍLA V PRŮBĚHU PLNĚNÍ

* 3.1 Objednatel je podle této Smlouvy oprávněn kdykoliv požadovat po Zhotoviteli změny
Díla. Zhotovitel je povinen těmto požadavkům vyhovět, za předpokladu že budou
splněny podmínky stanovené v čl. 3.3 a 3.4 níže.

* 3.2 Zhotovitel je podle této Smlouvy oprávněn kdykoliv navrhnout Objednateli změny
Díla, přispějí-li k větší funkčnosti a zlepšení vlastností Díla. Objednatel však není
povinen návrh jakékoliv změny předložený Zhotovitelem přijmout.

* 3.3 Veškeré změny Díla podle čl. 3.1 a 3.2 musí být sjednány písemně dodatkem k této
Smlouvě. V závislosti na těchto změnách bude upraven harmonogram plnění obsažený
v Příloze č. 2 této Smlouvy. Zhotovitel není povinen provést jakékoliv změny Díla,
dokud nebudou písemně potvrzeny příslušné změny týkající se harmonogramu plnění
Díla.

* 3.4 Provedení veškerých změn Díla podle tohoto čl. 3 je podmíněno jejich souladem se
zákonem č. 137/2006 Sb., o veřejných zakázkách, v platném znění.

### 4 PRÁVA A POVINNOSTI Z HOTOVITELE

* 4.1 Zhotovitel je povinen provést Dílo řádně a včas v souladu s harmonogramem plnění
uvedeným v Příloze č. 2 této Smlouvy.

* 4.2 Zhotovitel není oprávněn použít podklady předané pro realizaci Díla Objednatelem
pro jiné účely než je provedení Díla podle této Smlouvy.

* 4.3 Zhotovitel je povinen postupovat při provádění Díla s náležitou odbornou péčí a podle
pokynů Objednatele. Při provádění Díla je Zhotovitel povinen upozorňovat
Objednatele na nevhodnost jeho pokynů, které by mohly mít za následek újmu na
právech Objednatele nebo vznik škody. Pokud Objednatel i přes upozornění na splnění
svých pokynů trvá, neodpovídá Zhotovitel za případnou škodu tím vzniklou.

* 4.4 Zhotovitel je oprávněn k plnění této Smlouvy použít třetích osob jen s předchozím
písemným souhlasem Objednatele.

* 4.5 Nejpozději do 15 pracovních dnů po ukončení této Smlouvy je Zhotovitel povinen
vrátit Objednateli veškeré podklady poskytnuté Objednatelem Zhotovitel ke splnění
jeho závazků podle této Smlouvy.

* 4.6 Zhotovitel není oprávněn poskytnout předmět Díla či jeho část i jiným osobám než
Objednateli.

* 4.7 Zhotovitel není oprávněn bez předchozího písemného souhlasu Objednatele (i)
provádět jakékoli zápočty svých pohledávek vůči Objednateli proti jakýmkoli
pohledávkám Objednatele za Zhotovitelem, ani (ii) postupovat jakékoli svoje práva
a pohledávky vůči Objednateli na jakoukoli třetí osobu.

* 4.8 Zhotovitel je povinen uzavřít a po celou dobu trvání této Smlouvy a dále nejméně po
dobu záruční doby podle článku 7.1 udržovat pojistnou smlouvu na škodu způsobenou
třetím osobám, s pojistným plněním alespoň na částku ve výši 5.000.000,- Kč (slovy:
pět milionů korun českých).

### 5 PRÁVA A POVINNOSTI O BJEDNATELE

* 5.1 Objednatel se zavazuje poskytnout Zhotoviteli ke splnění Díla nezbytnou součinnost
v rozsahu uvedeném v Příloze č. 4 této Smlouvy, případně zajistit její poskytnutí
třetími osobami.

* 5.2 Objednatel se zavazuje Zhotovitel poskytnout veškeré podklady a informace nezbytné
k proveden Díla.

### 6 PŘEDÁNÍ A PŘEVZETÍ DÍLA

* 6.1 Dílo bude předáno Objednateli nejpozději v termínu uvedeném v harmonogramu
plnění uvedeném v Příloze č. 2 této Smlouvy. Uvedený termín je termíne konečným a
nebude měněn. Místem předání a převzetí Díla je sídlo Objednatele uvedené v této
Smlouvě, pokud se smluvní strany nedohodnou jinak.

* 6.2 Předání a převzetí Díla proběhne prostřednictvím akceptačních testů, které budou
zahrnovat porovnání skutečných vlastností Díla se specifikací Díla uvedenou Příloze
č. 1 této Smlouvy. O průběhu předání a převzetí Díla bude vyhotoven předávací
protokol. Akceptační testy budou probíhat v termínech uvedených v časovém
harmonogramu, který je součástí Přílohy č. 2 této Smlouvy, a to tak, aby Dílo bylo
3předáno Objednateli nejpozději v termínu uvedeném v tomto harmonogramu.

* 6.3 Zhotovitel bude písemně informovat Objednatele nejméně sedm (7) dní předem o
termínu zahájení akceptačních testů. Objednatel je oprávněn tyto testy provádět
v součinnosti se Zhotovitelem a osvědčit jejich konání. Jestliže Dílo splní kritéria
akceptačních testů, Zhotovitel se zavazuje v den následující po ukončení akceptačních
testů umožnit Objednateli převzetí Díla, a Objednatel se zavazuje v tomto termínu
Dílo převzít.

* 6.4 Jestliže Dílo nesplňuje stanovená akceptační kritéria kteréhokoliv akceptačního testu,
je Objednatel povinen v přiměřené době po provedení takového testu doručit
Zhotoviteli písemnou zprávu, ve které uvede a popíše veškeré zjištěné nedostatky.
Zhotovitel napraví tyto nedostatky a příslušné akceptační testy budou provedeny
znovu. Tento proces testování a následných oprav se bude opakovat, dokud Zhotovitel
nesplní veškerá akceptační kritéria pro příslušný akceptační test.

* 6.5 Vlastnické právo k Dílu, případně jeho části, přechází na Objednatele dnem dodání
Díla či jeho příslušné části do sídla Objednatele. Nebezpečí škody na Díle přechází na
Objednatel dnem podpisu předávacího protokolu dle článku 6.2 této Smlouvy.

### 7 ODPOVĚDNOST ZA VADY

* 7.1 Zhotovitel odpovídá za to, že Díla bude provedeno řádně, v souladu s touto Smlouvou
a bude prosté jakýchkoliv vad. Zhotovitel dále odpovídá za to, že Dílo nebude zatíženo
žádnými nároky, požadavky, zástavním právem, břemeny nebo jinými právy třetích
osob, které by překážely klidnému užívání díla Objednatelem, a že bude prosté všech
právních vad.

* 7.2 Zhotovitel poskytuje záruku na Dílo v délce 24 měsíců, přičemž záruční doba začíná
běžet dnem převzetí a předání řádně dokončeného Díla Objednatelem v souladu s čl. 6.
této Smlouvy. Objednatel podle této Smlouvy není povinen při převzetí nebo co
nejdříve po převzetí Díla od Zhotovitele uskutečnit jeho prohlídku za účelem zjištění
vad Díla. Smluvní strany se dohodly, že vyloučení této povinnosti jakož i ostatních
povinností Objednatele podle ustanovení § 562 obchodního zákoníku nemá jakýkoliv
vliv na odpovědnost Zhotovitele za veškeré vady Díla uplatněné u Zhotovitele
Objednatelem kdykoliv v průběhu záruční doby a na povinnost Zhotovitele tyto vady
odstranit dle čl. 7.3. níže.

* 7.3 Zhotovitel se výslovně zavazuje, že odstraní veškeré vady Díla, které budou vytčeny
písemně Objednatelem kdykoliv během záruční doby uvedené v článku 7.1, a to vždy
nejpozději do deseti (10) dnů od doručení písemné výzvy Objednatele.

### 8 SANKCE

* 8.1 V případě prodlení Objednatele s platbou ceny za Dílo je Zhotovitel oprávněn účtovat
Objednateli úrok z prodlení ve výši 0,05 % z dlužné částky za každý započatý den
prodlení.

* 8.2 V případě, že Zhotovitel poruší svou povinnost předat Objednateli Dílo řádně a včas
v souladu s touto Smlouvou, bude povinen zaplatit Objednateli smluvní pokutu ve výši
0,1% z ceny Díla za každý započatý den prodlení s předáním řádně provedeného Díla.

* 8.3 V případě, že Zhotovitel poruší svou povinnost odstranit vady Díla vytčené
Objednatelem v souladu s čl. 7.2 této Smlouvy ve stanovené lhůtě , bude povinen zaplatit Objednateli smluvní pokutu ve výši 0,1% z ceny Díla za každý započatý den
prodlení s odstraněním vad Díla.

* 8.4 V případě, že Zhotovitel poruší jakoukoli ze svých povinností uvedených v čl. 9 této
Smlouvy, bude povinen zaplatit Objednateli smluvní pokutu ve výši 500.000,- Kč
(slovy: pět set tisíc korun českých) za každé takové porušení.

* 8.5 Smluvní pokuta je splatná do 10 dnů od data doručení výzvy druhé smluvní strany
k jejímu zaplacení. Objednatel je oprávněn smluvní pokutu započíst na zaplacení ceny
za Dílo podle této Smlouvy.

* 8.6 Zaplacením jakékoli smluvní pokuty podle této Smlouvy není dotčen nárok smluvních
stran na náhradu vzniklé škody v plné výši.

### 9 OCHRANA DŮVĚRNÝCH SKUTEČNOSTÍ

* 9.1 Za důvěrné informace Objednatele (bez ohledu na formu jejich zachycení) se podle
této Smlouvy považují veškeré informace, které nebyly Objednatelem označeny jako
veřejné, zejména:
 * a) informace, které se týkají této Smlouvy a jejího plnění (zejména informace o
právech a povinnostech stran, informace o cenách apod.);
 * b) informace, které se týkají Objednatele;
 * c) informace, pro které je stanoven závaznými právními předpisy zvláštní režim 
utajení při nakládání s nimi.

* 9.2 Za důvěrné informace Zhotovitele (bez ohledu na formu jejich zachycení) se podle
této Smlouvy považují veškeré informace, které byly Zhotovitelem písemně označeny
jako důvěrné, avšak vyjma informací, které se týkají této Smlouvy a jejího plnění
(zejména informace o právech a povinnostech stran, informace o cenách apod.).

* 9.3 Za důvěrné informace Objednatele a Zhotovitele se nepovažují informace, které se
staly veřejně přístupnými, pokud se tak nestalo porušením povinnosti jejich ochrany,
informace získané na základě postupu prokazatelně nezávislého na Zhotoviteli a
informace poskytnuté třetí osobou, která takové informace nezískala porušením
povinnosti jejich ochrany.

* 9.4 Smluvní strany se zavazují, že budou zachovávat mlčenlivost o všech důvěrných
informacích druhé smluvní strany, o kterých se dozví v souvislosti s plněním této
Smlouvy, a bez písemného souhlasu druhé smluvní strany je nebudou sdělovat
žádným třetím osobám, vyjma osob, které na poskytování Služeb spolupracují, za
předpokladu, že tyto osoby jsou zavázány k ochraně důvěrných informací ve stejném
rozsahu jako smluvní strany podle této Smlouvy. Za porušení závazku důvěrnosti
informací podle této Smlouvy nebude rovněž považováno zveřejnění důvěrných
informací jakékoliv ze smluvních stran, ke kterému dojde na základě zákona,
soudního, správního či jiného obdobného rozhodnutí.

* 9.5 Zhotovitel se zavazuje nevyužít důvěrné informace Objednatele získané v souvislosti
s touto Smlouvou jinak než pro účely této Smlouvy, v neprospěch Objednatele či
k poškození jeho dobrého jména nebo pověsti.

* 9.6 Zhotovitel dále výslovně souhlasí s tím, aby tato Smlouva byla vedena v Centrální
evidenci smluv vedené Objednatelem, která je veřejně přístupná a která obsahuje údaje
o smluvních stranách, předmětu smlouvy, číselné označení této Smlouvy a datum
jejího podpisu.

* 9.7 Povinnosti uvedené v tomto čl. 9 této Smlouvy platí i po ukončení této Smlouvy.

### 10 UKONČENÍ S MLOUVY

* 10.1 Tato Smlouva může být před řádným dokončením Díla ukončena pouze na základě
dohody obou smluvních stran nebo odstoupením jedné ze smluvních stran v souladu
s tímto článkem 9.

* 10.2 Objednatel je oprávněn odstoupit od této Smlouvy v případě, že Zhotovitel je
v prodlení s prováděním Díla po dobu delší než třicet (30) dní oproti termínům
sjednaným v časovém harmonogramu, který tvoří Přílohu č. 2 této Smlouvy
a nezjedná nápravu ani do pěti (5) dní od doručení písemné výzvy Objednatele.

* 10.3 Objednatel je oprávněn odstoupit od této Smlouvy v případě, že Zhotovitel je
v prodlení s odstraněním vad Díla po dobu delší než třicet (30) dní oproti termínu
stanovenému v souladu s článkem 7.3 této Smlouvy a nezjedná nápravu ani do pěti (5)
dní od doručení písemné výzvy Objednatele.

*  10.4 Zhotovitel je oprávněn odstoupit od této Smlouvy v případě, že Objednatel je
v prodlení s platbou za poskytování Služeb po dobu delší než čtyřicet pět (45) dnů po
splatnosti příslušného daňového dokladu a nezjedná nápravu ani do pěti (5) dnů od
doručení písemné výzvy Zhotovitele k nápravě.

* 10.5 Odstoupení od Smlouvy je účinné okamžikem doručení písemného oznámení
o odstoupení druhé smluvní straně

* 10.6 Ukončením této Smlouvy nejsou dotčena ustanovení týkající se smluvních pokut,
ochrany důvěrných informací a ustanovení týkající se takových práv a povinností,
z jejichž povahy vyplývá, že mají trvat i po skončení účinnosti této Smlouvy.

* 10.7 V případě, že je tato Smlouva ukončena před řádným dokončením Díla na základě
odstoupení Zhotovitele z důvodů na straně Objednatele, má Zhotovitel nárok na
úhradu části Díla provedeného v souladu s touto Smlouvou ke dni předčasného
ukončení této Smlouvy.

### 11 OPRÁVNĚNÉ OSOBY

* 11.1 Komunikace mezi smluvními stranami bude probíhat zejména prostřednictvím
následujících oprávněných osob, pověřených pracovníků nebo statutárních zástupců
smluvních stran:

a) Oprávněnými osobami Objednatele jsou:  
Ing. Václav Kraus, vaclav.kraus@cityofprague.cz, tel. +420 236 00 2360  
Ing. Petr Kolbek, petr.kolbek@cityofprague.cz, tel. +420 236 00 2623  

b) Oprávněnými osobami Zhotovitele jsou:  
Jan Tvrdoň, předseda  
mob.: 602 752 481  
představenstva,  
Mgr. Rudolf Plíva, člen představenstva,  
mob.: 777 612 474]  
e-mail:  
jtvrdon@juturnmedia.cz,  
e-mail: rpliva@juturnmedia.cz,  

* 11. 2. Oprávněné osoby, nejsou-li statutárním orgánem, nejsou oprávněny ke změnám této
Smlouvy, jejím doplňkům ani zrušení, ledaže se prokáží plnou mocí udělenou jim
k tomu osobami oprávněnými jednat navenek za příslušnou smluvní stranu
6v záležitostech této Smlouvy. Smluvní strany jsou oprávněny jednostranně změnit
oprávněné osoby, jsou však povinny takovou změnu druhé smluvní straně
bezodkladně písemně oznámit.

### 12 PRÁVA K DÍLU

* 12.1 Objednatel nabývá dnem předání Díla podle této Smlouvy vlastnické právo k Dílu
včetně dat, které tvoří součást plnění podle této Smlouvy a nejsou předmětem práv na
ochranu duševního vlastnictví.

* 12.2 Zhotovitel tímto poskytuje Objednateli oprávnění k výkonu práva užít Dílo všemi
způsoby uvedenými v § 12 zákona č. 121/2000 Sb., autorský zákon, v platném znění
(dále jen ”Autorský zákon”), a dále k provádění jakýchkoli úprav Díla (dále jen
”Licence”). Licence se uděluje ve formě výhradní licence. Zhotovitel výslovně
souhlasí, aby Objednatel poskytl ve výše uvedeném rozsahu oprávnění tvořící součást
této Licence jakékoli třetí osobě formou další licence (podlicence) v souladu s § 48
Autorského zákona. Objednatel není povinen Licenci využít. Licence podle tohoto
článku 11.2 se poskytuje jako časově neomezená. Odměna za Licenci v rozsahu
uvedeném v tomto článku je v plné výši zahrnuta v ceně za Dílo podle této Smlouvy.

### 13 ZÁVĚREČNÁ UJEDNÁNÍ

* 13.1 Vyjma změn oprávněných osob podle článku 11.2 této Smlouvy mohou veškeré
změny a doplňky této Smlouvy být provedeny pouze na základě písemného dodatku
k této Smlouvě, podepsaného oběma smluvními stranami.

* 13.2 Tato Smlouva se řídí právním řádem České republiky.

* 13.3 Spor, který vznikne na základě této Smlouvy nebo který s ní souvisí, se smluvní strany
zavazují řešit přednostně smírnou cestou pokud možno do třiceti (30) dní ode dne, kdy
o sporu jedna smluvní strana uvědomí druhou smluvní stranu. Jinak jsou pro řešení
sporů z této Smlouvy příslušné obecné soudy České republiky.

* 13.4 V případě, že některé ustanovení této Smlouvy je nebo se stane v budoucnu
neplatným, neúčinným či nevymahatelným nebo bude-li takovým příslušným orgánem
shledáno, zůstávají ostatní ustanovení této Smlouvy v platnosti a účinnosti pokud
z povahy takového ustanovení nebo z jeho obsahu anebo z okolností, za nichž bylo
uzavřeno, nevyplývá, že je nelze oddělit od ostatního obsahu této Smlouvy. Smluvní
strany se zavazují nahradit neplatné, neúčinné nebo nevymahatelné ustanovení této
Smlouvy ustanovením jiným, které svým obsahem a smyslem odpovídá nejlépe
ustanovení původnímu a této Smlouvě jako celku.

* 13.5 Tato Smlouva je vyhotovena ve čtyřech (4) vyhotoveních v českém jazyce, přičemž
všechna vyhotovení mají platnost originálu. Tři (3) vyhotovení Smlouvy obdrží
Objednatel a jedno (1) Zhotovitel.

* 13.6 Tato Smlouva nabývá účinnosti dnem jejího podpisu.

* 13.7 Nedílnou součástí této Smlouvy jsou následující přílohy:

 * Příloha č. 1: Specifikace Díla
 * Příloha č. 2: Harmonogram plnění
 * Příloha č. 3: Seznam subdodavatelů
 * Příloha č. 4: Součinnost Objednatele

* 13.8 Smluvní strany prohlašují, že si tuto Smlouvu přečetly, že s jejím obsahem souhlasí
a na důkaz toho k ní připojují svoje podpisy.

|V ___________dne ___________|V Praze dne|
|Objednatel:                 |Zhotovitel:|
|Hlavní město Praha          |JU-TURN MEDIA a.s.|

Podpis: _________________________  
Jméno: Ing. Václav Kraus  
Funkce:Ředitel odboru informatiky  

Podpis: _________________________  
Jméno: Mgr. Rudolf Plíva  
Funkce: člen představenstva  

## Příloha č. 1: Specifikace Díla
Sepsaná v návaznosti na Smlouvu o dílo uzavřenou dne ................, mezi smluvními
stranami:

**Hlavní město Praha**  
se sídlem: Mariánské nám. 2, Praha 1, PSČ: 110 01  
IČ: 00064581  
DIČ: CZ00064581  
Bankovní spojení: PPF banka, a.s., účet č.: 27-5157998/6000  
(dále jen **„Objednatel“**)  
Zastoupená: Ing. Václavem Krausem,ředitelem odboru informatiky  

a

**JU-TURN MEDIA a.s.**  
se sídlem: nám. Barikád 3, 130 00, Praha 3  
IČ: 261 96 786  
DIČ: 26196786  
Bankovní spojení: KB Praha, 27-5367530297/0100  
zapsaná v obchodním rejstříku vedeném MS v Praze, oddíl B, vložka 7949  
Zastoupená: statutárním orgánem společnosti  
(dále jen **„Zhotovitel“**)  

Podrobná specifikace díla  

1) Struktura řešení  
Analytická část  
Strategická část  
2) Analytická část  
Analýza situace  
Definice a analýza rizik  
3) Strategická část  
Cílové skupiny  
Strategie komunikace  

## Příloha č. 2: Harmonogram plnění

Sepsaná v návaznosti na Smlouvu o dílo uzavřenou dne ................, mezi smluvními
stranami:

**Hlavní město Praha**  
se sídlem: Mariánské nám. 2, Praha 1, PSČ: 110 01  
zastoupená: Ing. Václavem Krausem,ředitelem odboru informatiky  
IČ: 00064581  
DIČ: CZ00064581  
Bankovní spojení: PPF banka, a.s., účet č.: 27-5157998/6000  
(dále jen **„Objednatel“**)

a

**JU-TURN MEDIA a.s.**  
se sídlem: nám. Barikád 3, 130 00, Praha 3  
zastoupená: Janem Tvrdoněm,předsedou představenstva  
IČ: 261 96 786  
DIČ: 26196786  
Bankovní spojení: KB Praha, 27-5367530297/0100  
zapsaná v obchodním rejstříku vedeném MS v Praze, oddíl B, vložka 7949  
Zastoupená: statutárním orgánem společnosti  
(dále jen **„Zhotovitel“**)  

Harmonogram plnění :

|První předání díla Objednateli k revizi (v el. podobě MS Word)| 28.7.2008|
|Vrácení zrevidovaného díla Zhotoviteli| 30.7.2008|
|Druhé předání díla Objednateli (v el. podobě MS Word)| 31.7.2008|
|Schválení díla Objednatelem| 1.8.2008|
|Předání finálního díla Objednateli| 4.8.2008|
|Potvrzení předávacího protokolu| 4.8.2008|
|Vystavení faktury Zhotovitelem| 4.8.2008|
|Splatnost faktury 4.9.2008
|Změna harmonogramu vyhrazena

## Příloha č. 3: Seznam subdodavatelů

Společnost JU-TURN MEDIA a.s. bude využívat k plnění veřejné zakázky „Vypracování
strategie pro komunikační kampaň projektu OPENCARD“ výhradně vlastních prostředků.

### Příloha č. 4: Součinnost Objednatele
Sepsaná v návaznosti na Smlouvu o dílo uzavřenou dne ................, mezi smluvními
stranami :

**Hlavní město Praha**  
se sídlem: Mariánské nám. 2, Praha 1, PSČ: 110 01  
zastoupená: Ing. Václavem Krausem,ředitelem odboru informatiky  
IČ: 00064581  
DIČ: CZ00064581  
Bankovní spojení: PPF banka, a.s., účet č.: 27-5157998/6000  
(dále jen **„Objednatel“**)

a

**JU-TURN MEDIA a.s.**  
se sídlem: nám. Barikád 3, 130 00, Praha 3  
zastoupená: Janem Tvrdoněm,předsedou představenstva  
IČ: 261 96 786  
DIČ: 26196786  
Bankovní spojení: KB Praha, 27-5367530297/0100  
zapsaná v obchodním rejstříku vedeném MS v Praze, oddíl B, vložka 7949  
Zastoupená: statutárním orgánem společnosti  
(dále jen **„Zhotovitel“**)  

Součinnost objednatele:  
Součinnost objednatele bude řízena v rámci záměru projektu OPENCARD. 
