##DOHODA o SPOLEČNÉM POSTUPU
##DOH/40/06/003082/2014

Účastníci:

**Hlavní město Praha**   
se sídlem Praha 1, Mariánské nám. 2/2, PSC 110 01, IČO: OOO 64 581, zastoupené způsobem
uvedeným níže

(dále jen **"HMP"**)

a

**Operátor OPENCARD, a.s. **  
se sídlem Opletalova 929/22, 110 00 Praha 1, IC: 02795281, zapsaná V obchodním rejstříku
vedeném Městským soudem v Praze, oddíl B, vložka 19676, zastoupená způsobem uvedeným
níže

(dále jen **"Operátor"**)

(dále společně také jako **„účastníci“**)

####Preambule

VZHLEDEM K TOMU, ŽE:

A) HMP tímto prohlašuje, že po zhodnocení celého chodu Pražského centra kartových
služeb (**„PCKS“**) a dopravního odbavovacího systému (**„DOS“**) dospělo k přesvědčení,
že rozdělení systému PCKS a systému Opencard mezi vícero odborů HMP a další
instituce (kdy Dopravní podnik hl.m.Prahy (DPP) provozuje a rozvíjí DOS, zatímco
různé odbory magistrátu HMP provozují a rozvíjejí správu držitelů a ostatní aplikace)
považuje za neúčelné a je toho názoru, že toto uspořádání má negativní dopady na další
vývoj projektu, kde celkový rozvoj je v důsledku oddělených funkčností dopravní aplikace a ostatních aplikací v rámci software pro zajišťujícího provoz Opencard velmi
komplikovaný a náročný na jednání mezi správci (DPP a MHMP) navzájem a dále i vůči
dodavatelům služeb stím souvisejících, a to rovněž ztoho důvodu, že provoz dílčích
aplikací je předmětem samostatných smluv uzavřených vždy mezi dotčeným
provozovatelem a poskytovatelem služeb s dílčí aplikací souvisejících;

B) V návaznosti na právě uvedené HMP dále prohlašuje, že vypracovalo záměr nahradit
popsaný provozní model systému PCKS a projektu Opencard takovým provozním
modelem, v jehož rámci by veškeré činnosti a služby zajišťované ve prospěch koncových
uživatelů systému PCKS a projektu Opencard byly zajišťovány jediným subjektem;

C) Předpokladem výše v písmenech A) a B) této Preambule uvedeného potupu je přenesení
provozu systému Pražského centra kartových služeb provozován na subjekt odlišný od
HMP, kterýžto provozovatel má systém Pražského centra kartových služeb a celého
projektu Opencard dále rozvíjet a zejména pak postupně propojovat a soustředit veškeré
funkcionality využívající Pražské centrum kartových služeb v souladu s uvedeným
záměrem;

D) HMP jako jediný zakladatel založilo zejména za tímto účelem společnost Operátora a je
jediným akcionářem této společnosti;

E) Rada HMP v rámci svého usnesení č. 1027 ze dne 13.5.2014 k organizačním záležitostem
HMP a Opencard uložila odboru INF MHMP zahájit proces předání agendy související s
provozem PCKS do společnosti Operátor Opencard, a.s. a předložit Radě HMP návrh
smluvního vztahu mezi HMP a Operátorem Opencard, a.s.

F) Operátor je schopen převzít od HMP a zajistit další provoz a rozvoj systému Pražského
centra kartových služeb a souhlasí stím, aby byl touto činností pověřen, přičemž bere na
vědomí, že již v období předcházejícím uzavření této Dohody byl systém Pražského
centra kartových služeb provozován a bude třeba učinit opatření k zajištění kontinuity
provozu tohoto systému za podmínek stanovených Smlouvou o zajištění provozu PCKS;

G) Operátor je společností, jejímž jediným akcionářem je HMP a Operátor zároveň
v rozsahu svého předmětu podnikání vykonává své činnosti toliko ve prospěch HMP, a
tedy přestože je HMP veřejným zadavatelem ve smyslu příslušných ustanovení zákona o
veřejných zakázkách může být Smlouva o zajištění provozu Pražského centra kartových
služeb mezi Operátorem a HMP uzavřena v režimu „in-house“ bez použití zadávacího
řízení upraveného v rámci zákona o veřejných zakázkách;

H) Operátor je připraven zajistit provoz systému Pražského centra kartových služeb a HMP souhlasí stím, že tento provoz bude zajištěn právě Operátorem;

ROZHODLI SE ÚČASTNÍCI UZAVŘÍT TUTO DOHODU o SPOLEČNÉM POSTUPU
(**„Dohoda“**).



###I. Prohlášení účastníků o společném postupu

1. Účastníci této Dohody hodlají zahájit proces předání agendy související s
provozem PCKS z HMP na Operátora, a to V souladu s usnesením Rady HMP
uvedeným v písmeni E) Preambule k této Dohodě.

2. Účastníci této Dohody přitom berou na vědomí, že chod systému PCKS je
v současné době na straně HMP zajištěn větším množstvím dílčích činností
vykonávaných ze strany HMP jakož i větším počtem vztahů HMP s dodavateli
jednotlivých služeb a věcných plnění, která jsou pro účely provozu PCKS
využívána. Účastníci tak výslovně berou na vědomí, že v souvislosti s převzetím
agendy související s provozem PCKS bude nutné postupovat dílčími kroky
zajišťujícími postupné přebírání činností souvisejících s provozem PCKS ze strany
Operátora jakož i postupným přebíráním odpovědnosti za zajištění veškerých
předpokladů nezbytných pro bezproblémovou funkčnost celého systému PCKS.

3. Účastníci zejména shodně konstatují, že prvotním a zásadním krokem k převzetí
agendy související s provozem PCKS ze strany Operátora je uzavření Smlouvy o
provozu PCKS uzavírané mezi HMP jako Garantem provozu PCKS a Operátorem
jako Správcem tento provoz zajišťujícím, přičemž tato Smlouvy by měla
Operátorovi umožnit v nezbytné míře a po přechodnou dobu využití stávajících
kapacit a smluvních vztahů HMP sloužících k současnému zajištění provozu
PCKS.

###II. Předmět dohody

1. Účastníci shodně prohlašují, že účelem této Dohody je takove' stanovení obecných
zásad pro společný postup obou účastníků, který povede k hladkému převzetí
celkového provozu PCKS ze strany Operátora jakož i všech stím nezbytně
souvisejících činností takovým způsobem, který Operátorovi a HMP umožní
realizovat dlouhodobý záměr HMP uvedený v písmenech A) až C) Preambule
k této Dohodě.

2. V návaznosti na skutečnosti uvedené v Preambuli k této Dohodě jakož i
v souvislosti prohlášeními účastníků učiněnými v předchozím článku I. této
Dohody se účastníci výslovně zavazují, že vyvinou maximální od nich spravedlivě
očekávatelné úsilí k tomu, aby byly realizovány dílčí kroky směřující k naplnění
účelu této dohody, jak jsou tyto kroky uvedeny v harmonogramu obsaženém jako
Příloha č. 1 k této Dohodě (**„Harmonogram“**), a to ve lhůtách, které jsou v tomto harmonogramu uvedeny.

3. Účastníci konstatují, že vzhledem k značné rozmanitosti a komplexnosti všech
okolností provozu PCKS a smluvních vztahů v souvislosti s provozem PCKS
uzavřených nelze ke dni uzavření této Dohody s dostatečnou určitostí vymezit
veškeré nezbytné dílčí kroky směřující k naplnění účelu této Dohody ani obsah
veškerých právních jednání činěných v souladu s Harmonogramem a směřujících
k naplnění účelu této Dohody. Účastníci se tak výslovně zavazují, že v souvislosti
s plněním svých povinností při postupné realizaci Harmonogramu budou vždy vynakládat maximální úsilí - a to případně i prostřednictvím úpravy jejich
vzájemných již uzavřených smluvních vztahů - směřující k tomu, aby při postupné
realizaci dílčích kroků dle Harmonogramu nedocházelo k nepřiměřenému
hospodářskému či jinému zatížení kteréhokoliv z účastníků způsobem, který
neodpovídá účelu této Dohody.

###III. Doba trvání

1. Smluvní strany sjednávají, že tato Dohoda se uzavírá na dobu neurčitou.

2. Tato Dohoda nepředstavuje smlouvu ani potvrzení ve smyslu ustanovení § 1757
občanského zákoníku. Vzhledem k tomu, že předmětem této Dohody je dohoda o
společném postupu účastníků směřujícím k Dohodou vymezenému účelu, bez
toho, aby bylo možné specifikovat veškeré náležitosti touto Dohodou
předpokládaných dílčích kroků takového společného postupu, nelze v okamžik
uzavření této Dohody považovat budoucí uzavření smluv tvořících součást
uvedených dílčích kroků za vysoce pravděpodobné ve smyslu ustanovení § 1729
občanského zákoníku.

###IV. Oznámení a souhlasy

1. Jakékoliv oznámení činěné mezi účastníky v souvislosti s touto Dohodou musí být
učiněno písemně a adresováno dále uvedeným odpovědným osobám příslušné
strany a na dále uvedenou adresu:

    **Oznámení pro HMP:**

    Jméno: Ing. David Vorlíček  
    Další údaje: pověřený řízením odboru informatiky MHMP  
    Email: david.vorlicek@praha.eu  
    Adresa: Jungmannovo aul 35/ 29, Praha l, 111 21

    **Oznámení pro Operátora:**

    Jméno: Ing. Petr Vychodil  
    Další údaje: předseda představenstva
    Email: vychodil@operatoropencard.cz  
    Adresa: Opletalova 929/22, 110 00 Praha 1

2. Každý z účastníků této Dohody je oprávněn jednostranně měnit kontaktní údaje
určené pro doručování oznámení takovému účastníku, jak jsou tyto kontaktní údaje
uvedeny v bodě 1. tohoto článku. Změna kontaktních údajů ve smyslu předchozí
věty nabývá účinnosti doručením oznámení o změně kontaktních údajů druhému
účastníkovi této Dohody.

###

1. Změna této Dohody může být prováděna pouze formou písemných dodatků, které musí
být podepsány všemi účastníky.

2. Žádná strana není oprávněna k postoupení jakýchkoliv práv, nároků nebo závazků,
vyplývajících z této Dohody, aniž by si vyžádala předchozí souhlas všech ostatních
stran.

3. Tato Dohoda nepředstavuje žádným způsobem smlouvu o uzavření smlouvy budoucí
nebo jiné právně srovnatelné právní jednání, které by mohlo mít účinek přesahující
prosté stanovení úmyslů a společných záměrů vyvinout maximální možné úsilí pro
dosažení účelů vymezených V rámci této Dohody. Veškeré náklady související
s plněním této Dohody vzniklé kterémukoli z účastníků nese výlučně účastník, jemuž
takové náklady vznikly.

4. Účastníci této Dohody souhlasí s tím, aby informace o této Dohodě a její obsah byly
zveřejněny v Centrální evidenci smluv vedené HMP.

5. Tato Dohoda je vyhotovena v českém znění, a to ve dvou stejnopisech. Každý účastník
obdrží jeden stejnopis.

6. Tato Dohoda se řídí českým právem.

NA SVĚDECTVÍ ČEHOŽ, připojuji níže uvedení účastníci své podpisy a uzavírají tuto
Dohodu.

Hlavní město Praha

RNDr. Tomáš Hudeček, Ph.D.  
primátor hl. m. Prahy  
Datum: 8.9.2014

  

Operátor OPENCARD, a.s.

Ing.“ Peter Vychodil  
předseda představenstva  
Datum: 9.9.2014



Ing.Jiří Klíma, MBA  
člen představenstva  
Datum: 9.9.2014



##Příloha 1

###Harmonogram

1. Uzavření Smlouvy o provozu PCKS  
T: 01.09.2014 s účinností od 1.10.2014  
Z. : předseda představenstva OOC, za HMP Garant

2. Rozhodnutí o převodu činnosti zaměstnavatele ve vztahu k zaměstnancům HMP,
uzavření delimitační dohody o převzetí pracovněprávních vztahů a splnění všech
aplikovatelných povinností dle příslušných právních předpisů z oblasti pracovního
práva  
T: 01.09.2014 s účinností od 1.10.2014  
Z: ředitelka odboru personálního MHMP a předseda představenstva OOC

3. Zahájení činnosti Operátora jako Správce dle Smlouvy o provozu PCKS  
T: 1.10.2014  
Z: předseda představenstva OOC

4. Zajištění nezbytné správy a podpory PCKS a jeho ASW (maintenance) software
užívaného při zajištění provozu PCKS - zahájení jednání o uvedených činnostech  
T: 1.09.2014  
Z: předseda představenstva OOC

5. Uzavření smlouvy o podnájmu mezi HMP jako nájemcem a Operátorem jako
podnájemcem ve vztahu k provozovně užívané jako Centrální pracoviště SKC a
získání přímého užívacího práva Operátora k ostatním provozovnám, ve kterých je
zajišťován provoz PCKS  
T: 31.12.2014  
Z: SLU, INF

6. Zajištění smluvního vztahu týkající se údržby zařízení mezi Operátorem jako
objednatelem a třetí osobou jako poskytovatelem, a to zařízení užívaných pro zajištění
provozu PCKS a poskytnutých Operátorovi ze strany HMP - zahájení činností
spojených s přesoutěžení jednotlivých služeb  
T: zahájení 1.9.2014 předpokládané datum ukončení 31.12.2015  
Z.: předseda představenstva OOC

7. Uzavření smluv na dodávky či služby nezbytné pro zajištění provozu PCKS, a to
smluv mezi Operátorem jako objednatelem a třetími osobami jako poskytovateli,
přičemž za předpokladu potvrzení souladu takového postupu s právní úpravou
zadávání veřejných zakázek lze uvedeného účinku dosáhnout i postoupením
odpovídajících smluv uzavřených v současné době mezi HMP jako zadavatelem a
třetími osobami jako poskytovateli  
T: zahájení 1.9.2014 předpokládané datum ukončení 31.12.2015  
Z: předseda představenstva OOC

8. Změna Všeobecných podmínek PCKS umožňující postoupení smluvních vztahů mezi
Držiteli Karet a HMP jako Garantem na třetí osobu ovládanou HMP  
T: 1.10.2014  
Z: HMP Garant

