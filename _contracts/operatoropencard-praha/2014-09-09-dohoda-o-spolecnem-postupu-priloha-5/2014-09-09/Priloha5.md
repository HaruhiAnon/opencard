#PŘÍLOHA 5 PRAVIDLA PRO URČENÍ VÝŠE ODMĚNY A PLATEBNÍ PODMÍNKY

**Odměna**

1.Výše úplaty za činnosti Správce dle Smlouvy se sjednává z fixní a pohyblivé částky za jeden měsíc
výkonu činnosti Správce v kterém byly služby poskytovány Níže uvedené činnosti budou
fakturovány dle skutečnosti.

a) Měsíční výše této pevné odměny je stanovena takto:

|Činnost|Měsíční výše v Kč bez DPH|
|---|---|
|Zajištění provozu PCKS|1 736 763|
|Zajištění provozu záložního systému PCKS|85 263|
|Zajištění provozu kontaktních míst SKC a Sběrných míst opencard provozovaných Správcem nebo třetí osobou pověřenou Správcem|1 499 419|
|Zajištění datového propojení|50 288|
|Zajištění provozu uživatelské linky|61 696|
|Zajištění distribuční služby vč. Rozúčtování|446 478|
|Poskytování služeb informační služby|183 236|
|Zajištění provozu Kartové aplikace Parkování|254 372|
|Celkem|4 317 515|

b) Měsíční výše pohyblivé částky odměny ie stanovena podle počtu Karet s bezkontaktním čipem vydaných správcem v příslušném kalendářním měsíci; Garant zaplatí Správci 100.- Kč bez DPH za každou vydanou Kartu.

2.Součástí odměny podle bodu 1. této Přílohy není ve smyslu ustanovení bodu 3. Níže odměna
související se:

        i) Servisní smlouva EMS (provoz)

        ii) 02 služby (SIM parkomaty)

        iii) Webový server (opencard)

        iv) Personalizace karet a polotovary

        v) Smlouva Česká Pošta

        vi) Nájem Rozmarín

        vii) Služby ostraha

3.Smluvní strany se dohodly, že úplatu za činnosti Správce související se záležitostmi uvedenými v bodě 2. výše vypořádají úhradou odpovídajících nákladů Správce ze strany Garanta s tím, že
strany hodlají do budoucna a v návaznosti na postupné rozšiřování činnosti Správce a jeho
samostatné zajištění dodávek a služeb třetích osob nezbytných pro řádný chod PCKS upravit
znění této Přílohy tak, aby reflektovalo přesnou strukturu oprávněných nákladů, které bude
Správce za tímto účelem vynakládat.

4.Odměna podle bodu 1. této Přílohy představuje s výhradou uvedenou v bodě 3. výše úplnou a
nepřekročitelnou odměnu za činnosti Správce vykonávané na základě Smlouvy a není-li ve
Smlouvě výslovně uvedeno jinak (např. v předchozím bodě 3. této Přílohy), jsou v ní zahrnuty
rovněž veškeré náklady Správce spojené s těmito činnostmi.

5.K výše uvedeným cenám bodu 1. této Přílohy bude připočtena DPH.

6.Inflační doložka

Cena sjednaná dle této Přílohy podléhá meziročním úpravám o hodnotu inflace (o míru inflace),
vyjádřenou přírůstkem průměrného ročního indexu spotřebitelských cen za uplynulý kalendářní
rok podle údajů zveřejněných Českým statistickým úřadem. Výši dílčích cen dle této Přílohy
upravených o míru inflace je Správce povinen Garantovi oznámit nejpozději do 30.1.
kalendářního roku, pro který mají být ceny postupem dle tohoto odstavce upraveny. Pokud
nebude zvýšení cen o míru inflace oznámeno Garantovi ve lhůtě stanovené v předchozí větě,
cena za služby dle této Smlouvy zůstává pro příslušný kalendářní rok stejná jako v roce
předchozím.

**Platební podmínky**

1.Správce je oprávněn vždy do 10 dnů po skončení příslušného kalendářního měsíce vystavit
fakturu na úhradu služeb, které v daném kalendářním měsíci Garantovi v souladu se Smlouvou
skutečně poskytnul.

2.Faktura bude vystavena ve dvou vyhotoveních a doručena na adresu sídla Garanta uvedenou v
záhlaví této Smlouvy. Faktura musí mít veškeré náležitosti daňového dokladu ve smyslu zákona
č. 235/2004 Sb., o dani z přidané hodnoty, v platném znění anebo právního předpisu, který
uvedený zákon v budoucnu nahradí, a dále musí obsahovat tyto údaje: (i) číslo Smlouvy,
popřípadě číslo jejího dodatku, (ii) identifikace Smlouvy a jejího případného dodatku a (iii) popis
plnění.

3.Lhůta splatnosti faktury činí 30 dnů od jejího doručení Garantovi.

4.Garant je oprávněn před uplynutím lhůty splatnosti vrátit bez zaplacení fakturu, která
neobsahuje dohodnuté náležitosti nebo náležitosti požadované podle obecně závazných
právních předpisů, nebo budou-li takové náležitosti v dané faktuře uvedeny nesprávně. Správce
je povinen podle povahy nesprávnosti fakturu opravit nebo nově vyhotovit, a to vždy s novou
lhůtou splatnosti. Nová lhůta splatnosti začne běžet zcela od počátku ode dne doručení řádně
opravené nebo nově vyhotovené faktury Garantovi.
