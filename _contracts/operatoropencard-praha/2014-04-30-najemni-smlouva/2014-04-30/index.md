**MHMPX0ZIC0X5**

**Stejnopis č. 6**

#Nájemní smlouva

#Smlouva č. NAN/83/01/014175/2014

kterou dne, měsíce a roku níže uvedeného uzavírají
podle ust. § 2201 a násl. zákona č. 89/2012 Sb., občanský zákoník, v platném znění,
(dále také jako „nájemní smlouva" nebo „smlouva")

**Hlavní město Praha**

se sídlem Praha 1, Mariánské nám. 2

zastoupené Ing. Radkem Svobodou ředitelem odboru evidence, správy a využití majetku
MHMP

IČO: 00064581

DIČ: CZ00064581

(dále jen „pronajímatel")

a

**Operátor OPENCARD, a.s.**

Opletalova 929/22 

Praha 1 Nové Město, PSČ 110 00

IČO: 02795281

kterou zastupuje Ing. Petr Vychodil, předseda představenstva
(dále jen „nájemci")

(oba dále jen jako „smluvní strany")

takto:

##Nájemní smlouva

###I.

###Předmět nájmu

1. Pronajímatel je výlučným vlastníkem nemovitosti sestávající z objektu č.p. 929, Opletalova 22, Praha 1, (dále jen objekt) zapsané v katastru nemovitostí vedeném Katastrálním úřadem pro hlavní město Prahu, Katastrální pracoviště Praha, na listu vlastnictví č. 1143, pro obec Praha a katastrální území Nové Město. Hlavní město Praha nabylo vlastnictví k budově na základě zákona č. 172/1991 Sb., o přechodu některých věcí z majetku České republiky do vlastnictví obcí.

2. Pronajímatel upozorňuje nájemce, že nemovitost je kulturní památkou ve smyslu zákona č. 20/1987 Sb., o státní památkové péči, v platném znění. Jakýkoliv zásah v nebo na předmětu nájmu je nutné předem písemně projednat s příslušnými orgány státní památkové péče.

3. Správcem budovy je na základě smlouvy o správě nemovitostí, uzavřené mezi Hlavním městem Prahou a společností Solid, se sídlem Na Příkopě 853/12, Praha 1 - Nové Město, tato společnost (dále jen „správce").

4. Práva a povinnosti správce ve vztahu k nájemci jsou uvedeny v příloze č. 1, která tvoří nedílnou součást této smlouvy.

5. Předmět nájmu tvoří nebytové prostory č. 114 (dle DES) nacházející se ve 4.nadzemním podlaží (3.patře) budovy - vyznačeno na situačním plánku budovy, který tvoří přílohu č. 2 této smlouvy a je její nedílnou součástí (dále jen „předmět nájmu").

6. Celková výměra pronajatého předmětu nájmu činí 425,32 m2 .

###II.

###Účel nájmu

Pronajímatel přenechává nájemci předmět nájmu za účelem jeho užívání jako kanceláře s příslušenstvím. Nájemce se zavazuje zajistit si případný souhlas se změnou užívání a využívat předmět nájmu pouze pro účel, stanovený v této smlouvě.

###III.

###Doba nájmu

Tato smlouva se uzavírá na dobu určitou od 1.5.2014 do 30.5.2014.

###IV.

###Nájemné
1. Pronajímatel touto smlouvou pronajímá nájemci předmět nájmu za dohodnuté nájemné, které činí v tomto případě 850.640 Kč/rok (slovy: osmsetpadesáttisícšestsetčtyřicet korun českých). Nájem je dle ust. § 56a odst. 1 zákona č. 235/2004 Sb., o dani z přidané hodnoty, v platném
znění, od daně osvobozen.

2. Nájemce se zavazuje platit nájemné pronajímateli v pravidelných měsíčních splátkách, tj. ve výši 1/12 ročního nájemného, vždy k 5. dni kalendářního měsíce, za něž je nájemné placeno, a to formou
bezhotovostního převodu na účet správce vedený u PPF banky a.s., Evropská 2690/17, Praha 6, č.ú. 49023-5157998/6000, VS: 929114. Tento den je současně dnem uskutečnění plnění.

3. Smluvní strany se dohodly, že výše nájemného, uvedená v odst. 1. tohoto článku, bude každoročně upravena takto:

            a) počínaje rokem 2015 bude výše nájemného každoročně upravena vždy o částku odpovídající míře valorizace nájemních smluv v daném roce stanovené usnesením Rady hl. m. Prahy, maximálně však odpovídající roční míře inflace oficiálně vyhlášené ČSU za uplynulý kalendářní rok,

            b) výměr upravující výši nájemného, doručí správce nájemci nejpozději do 30. 4. běžného kalendářního roku současně s novým výpočtovým listem, který bude tvořit přílohu této smlouvy a stane se její nedílnou součástí.

4. Doplatek odpovídající rozdílu mezi původním nájemným a nájemným zvýšeným podle IV. odst. 3. této smlouvy za období od 1.1. běžného roku do doby doručení nového výpočtového listu zaplatí nájemce bezhotovostním převodem ve prospěch účtu správce při nejbližším řádném termínu úhrady nájemného.

5. Nájemce se zavazuje upravené nájemné a doplatek nájemného platit v dohodnutých termínech.

###V.

###Úhrada za služby spojené s nájmem

1. Nájemce se zavazuje uhradit veškeré náklady za služby spojené s užíváním předmětu nájmu (zejm. vodné, stočné, dodávku tepla) uvedené ve výpočtovém listu zálohovou částkou. Zálohová částka bude uvedena ve výpočtovém listu vystaveném správcem do 15 dnů po protokolárním
převzetí předmětu nájmu. Výpočtový list se stane přílohou nájemní smlouvy. Částky uvedené ve výpočtovém listu jsou závazným podkladem pro úhradu služeb prostřednictvím správce.

2. Poplatky za služby podle výpočtového listu jsou splatné vždy společně s termínem platby nájemného. Vyúčtování zálohových plateb za služby provede správce dle „Pravidel o poskytování a rozúčtování plnění nezbytných při užívání bytových a nebytových jednotek" schválených
usnesením Rady hl. m. Prahy č. 0962 ze dne 24. 6. 2003, ve znění případných pozdějších změn. Tato pravidla jsou k nahlédnutí u správce.

3. Nájemce se zavazuje přistoupit na zvýšení zálohy uvedené ve výpočtovém listu.

4. Úhrady za služby, které nejsou uvedeny ve výpočtovém listu, hradí nájemce přímo dodavatelům těchto služeb.

###VI.

###Závazková část

1. Nájemce přejímá předmět nájmu ve stavu, v jakém se ke dni nabytí účinnosti této smlouvy nachází.

2. Pronajímatel se zavazuje protokolárně odevzdat nájemci předmět nájmu ve lhůtě 5. dnů od nabytí účinnosti této smlouvy, nebylo-li smluvními stranami sjednáno jinak. O předání předmětu nájmu bude pořízen předávací protokol, ve kterém se uvede zejména popis předmětu nájmu, jeho
aktuální stav, popř. závady.

3. Nájemce se zejména zavazuje:

            a) užívat předmět nájmu jako řádný hospodář a pouze k účelu stanovenému v této smlouvě,

            b) užívat předmět nájmu tak, aby nájemci sousedních prostor nebyli omezováni a rušeni,

            c) udržovat čistotu a pořádek v předmětu nájmu,

            d) před zahájením provozu osadit v předmětu nájmu vodoměr a elektroměr, není-li dohodnuto jinak,

            e) provádět na své vlastní náklady běžnou údržbu a drobné opravy na předmětu nájmu, přičemž se běžnou údržbou rozumí: provádění činností směřujících ke zpomalení fyzického opotřebení a oddálení oprav předmětu nájmu, tzn. zejména úklid (čištění), malování (zdí), natírání (oken, dveří atd.), revize (elektro, plynu, atd.), dále drobné opravy (zámečnické, sklenářské, truhlářské, zdravotní instalace a elektroinstalace),

            f) řádně a včas platit nájemné dle čl. IV. této smlouvy,

            g) na žádost pronajímatele, resp. správce, umožnit v nezbytném rozsahu prohlídku a revizi předmětu nájmu, jakož i přístup k i do předmětu nájmu za účelem kontroly, stavu a způsobu užívání,

            h) plnit povinnosti uložené pronajímateli jako vlastníkovi na základě právních předpisů a úseku požární ochrany, hygieny, bezpečnosti práce a při provozu speciálních zařízení,

            i) bezodkladně hlásit pronajímateli, resp. správci, všechny vady vážnějšího charakteru, změny a okolnosti na předmětu nájmu, které by mohly způsobit pronajímateli škodu,

            j) v předmětu nájmu dodržovat hlukové limity dle platné právní úpravy a noční klid,

            k) na předmětu nájmu plnit povinnosti původce odpadů, dle ust. § 16 zákona č. 185/2001 Sb., o odpadech a o změně některých dalších zákonů, v platném znění. Nejpozději do 24 hodin po nabytí účinnosti této smlouvy smluvně zajistit nakládání s odpady (sběrná nádoba na směsný komunální odpad, separační sběrné nádoby na jednotlivé komodity, které při provozu živnostenské činnosti vznikají, pokud není původce odpadů na základě písemné smlouvy zapojen do systému organizovanému HMP aj.), udržovat čistotu kolem místa nájmu cca 2 m všemi směry,

            l) při skončení nájmu předmět nájmu vyklidit a vyklizený předat/odevzdat pronajímateli, resp. správci, ve stavu v jakém byl v době, kdy ho převzal, s přihlédnutím k obvyklému opotřebení při řádném užívání. O předání předmětu nájmu bude pořízen předávací protokol, ve kterém bude uveden zejména popis předmětu nájmu, jeho aktuální stav, popř. závady,

            m) Jakýkoliv zásah v, nebo na předmětu nájmu je nutné předem písemně projednat s příslušnými orgány státní památkové péče, zejména umístění nebo odstranění označení provozovny, reklamní poutače, nátěry fasády, výkladců apod.

4. Nájemce je povinen:

            a) pečovat o to, aby na předmětu nájmu nevznikla škoda, příp. odstranit veškeré vady na předmětu nájmu, které způsobil nájemce, jeho zaměstnanci nebo ostatní osoby prodlévající v předmětu nájmu se souhlasem nájemce, popř. nahradit pronajímateli takto způsobenou škodu,

            b) umožnit pronajímateli, resp. správci, vstup do všech prostor předmětu nájmu za účelem kontroly stavu a způsobu jeho užívání, provedení potřebné opravy nebo údržby předmětu nájmu, apod. Je-li nezbytné zabránit škodě (např. havárie, požáru na předmětu nájmu apod.), ke vstupu je pronajímatel, resp. správce, oprávněn i v nepřítomnosti nájemce.

5. Nájemce nesmí zřídit třetí osobě k předmětu nájmu užívací právo, podnájem, bez předchozího písemného souhlasu pronajímatele. V případě, že bude nájemce žádat o souhlas ke zřízení užívacího práva, předloží pronajímateli v jednom výtisku podnájemní smlouvu. Úhrada za užívací
právo přitom nebude převyšovat nájemné.

6. Nájemce je oprávněn provádět daňové i účetní odpisy investičních prostředků vložených do pronajatých prostor v souladu s předchozími odstavci po celou dobu trvání této smlouvy, přičemž se pronajímatel zavazuje, že o investiční prostředky vložené do technického zhodnocení nezvýší vstupní cenu pronajatého majetku.

7. Bez předchozího písemného souhlasu pronajímatele a rozhodnutí příslušného stavebního úřadu nesmí nájemce na předmětu nájmu provádět změny, nebo pro jeho zamýšlené užívání potřebné stavební a ostatní úpravy, opravy přesahující rámec běžné údržby, především pokud překračují
stav předání nebo se od něj jinak odchylují. Takové změny na předmětu nájmu, stavební či jiné úpravy či opravy přesahující rámec běžné údržby provádí nájemce na svůj náklad. Provede-li nájemce jakoukoliv změnu na předmětu nájmu, stavební či ostatní úpravy, opravy přesahující rámec běžné údržby, a to bez souhlasu pronajímatele, je povinen předmět nájmu uvést do původního stavu, jakmile o to pronajímatel požádá, nejpozději při skončení nájmu, neučiní-li tak, je pronajímatel oprávněn předmět nájmu uvést do původního stavu na náklady nájemce.

8. Nájemce prohlašuje, že se seznámil se stavem předmětu nájmu a že nebude nárokovat na pronajímateli úhradu nákladů, které vloží do předmětu nájmu. Nájemce souhlasí, že mu nevzniká vůči pronajímateli žádný nárok na úhradu výše uvedených nákladů ani jejich částí.

9. Nepředá-li nájemce při ukončení nájmu vyklizený předmět nájmu pronajímateli dle odst. 3 písm. 1) tohoto článkuje pronajímatel oprávněn překonat překážky bránící vstupu do předmětu nájmu a vstoupit zde za přítomnosti notáře či exekutora, který o tom napíše zápis. Předmět nájmu je poté pronajímatel oprávněn vyklidit na náklady a nebezpečí nájemce a věci na předmětu nájmu se nacházející uskladnit. O místě uskladnění zašle pronajímatel nájemci písemné oznámení s tím, že nájemce je povinen si uskladněné věci převzít nejpozději do 10 pracovních dnů od obdržení
příslušného oznámení o uskladnění. Nepřevezme-li nájemce věci v uvedené lhůtě, je pronajímatel oprávněn uskladněné věci prodat. Výtěžek z prodeje bude po započtení pohledávek pronajímatele vůči nájemci poukázán nájemci bez zbytečného prodlení. Pro odstranění jakýchkoliv pochybností
nájemce prohlašuje, že jakékoliv věci nacházející se ke dni skončení této nájemní smlouvy v předmětu nájmu, jsou ve vlastnictví nájemce.

###VII.

###Výpověď smlouvy a skončení nájmu

1. Pronajímatel i nájemce jsou oprávněni tuto smlouvu vypovědět i bez udání důvodu v sedmidenní výpovědní době.

2. Pronajímatel je oprávněn, po předchozím upozornění nájemce, obsahujícím náhradní lhůtu k plnění, která nesmí být kratší než 7 dnů, vypovědět tuto smlouvu v jednoměsíční výpovědní době v případě prodlení nájemce s placením nájemného nebo úhrad za služby spojené s užíváním
předmětu nájmu po dobu delší než jeden měsíc.

3. Pronajímatel je též oprávněn vypovědět tuto smlouvu v sedmidenní výpovědní době v případě, poruší-li nájemce podmínky této smlouvy a nesjedná nápravu do 7 dnů od písemného upozornění pronajímatele, nebo užíval-li nájemce předmět nájmu v rozporu s dohodnutým účelem nájmu a
nesjedná nápravu do 7 dnů ode dne doručení písemného upozornění pronajímatele.

4. Účinnost této nájemní smlouvy lze ukončit i v dalších případech stanovených občanským zákoníkem, není-li touto smlouvou ujednáno něco jiného.

5. Výpovědní doby počínají běžet od prvého dne následujícího po doručení výpovědi druhé smluvní straně.

6. Výpověď bude druhé smluvní straně doručena do vlastních rukou na adresu uvedenou v záhlaví této smlouvy, případně na jinou adresu oznámenou dle odst. 7 věty druhé.

7. Veškeré písemnosti, výzvy a oznámení se doručují na adresu pronajímatele nebo nájemce uvedenou v záhlaví této smlouvy. Pokud v průběhu plnění této smlouvy dojde ke změně adresy některého z účastníků smlouvy, je povinen tento účastník neprodleně písemně oznámit druhému
účastníkovi tuto změnu, a to způsobem dle předchozí věty. (Výpověď, písemnost, výzva, oznámení, to vše pro účel úpravy doručování dále jen jako „zásilka".)

8. Nebyl-li pronajímatel nebo nájemce na adrese uvedené v této smlouvě případně na jiné adrese oznámené dle odst. 7 věty druhé zastižen, nebo v případě, že si zásilku odmítne převzít, a jedná-li se o zásilku doručovanou do vlastních rukou, zásilka se prostřednictvím poštovního doručovatele uloží na poště a o uložení se adresát uvědomí vhozením oznámení o uložení takové zásilky do jeho poštovní schránky, které provede poštovní doručovatel. Nevyzvedne-li si adresát takovou
zásilku do deseti kalendářních dnů od jejího uložení na poště, považuje se poslední den této lhůty za den doručení, i když se účastník o doručení nedozvěděl.

9. V případě zásilek, které se nedoručují do vlastních rukou, vhodí poštovní doručovatel zásilku do poštovní schránky adresáta na adrese uvedené v této smlouvě, případně na jiné adrese, oznámené dle odst. 7 věty druhé. Vhozením uvedené zásilky do poštovní schránky adresáta se zásilka považuje za doručenou.

###VIII.

###Smluvní pokuty

1. Za nedodržení podmínek této smlouvy je nájemce povinen zaplatit pronajímateli tyto smluvní pokuty:

            a) při nezaplacení nájmu vdaném termínu pokutu ve výši 0,1% z dlužné částky za každý i započatý den prodlení, minimálně však 300 Kč celkem,

            b) za užívání předmětu nájmu v rozporu s účelem nájmu podle této smlouvy jednorázově 10.000 Kč (desettisíc korun českých),

            c) v případě, že nájemce nepředá předmět nájmu ve stanovené lhůtě, je povinen zaplatit pronajímateli smluvní pokutu ve výši 5 % z měsíčního nájemného za každý započatý den prodlení,

            d) za nedodržení každé další podmínky stanovené touto smlouvou 1.000 Kč (slovy jedentisíc korun českých) za každý den, v němž bude toto porušení trvat.

2. Smluvní pokuty sjednané v této smlouvě se nijak nedotýkají nároků pronajímatele na náhradu škody vůči nájemci a lze je požadovat kumulativně.

###IX.

###Závěrečná ujednání

1. Oběma smluvními stranami bylo sjednáno, že nájemci po skončení nájmu nenáleží nárok na poskytnutí jakékoliv náhrady za finanční prostředky vložené do realizace jakýchkoliv změn předmětu nájmu, tedy ani nárok na úhradu protihodnoty toho, o co se zvýšila hodnota předmětu
nájmu.

2. Vztahy mezi pronajímatelem a nájemcem neupravené touto smlouvou se řídí příslušnými ustanoveními zákona č. 89/2012 Sb., občanského zákoníku, v platném znění, a ostatními obecně závaznými právními předpisy.

3. Majetkové sankce sjednané v této smlouvě se nijak netýkají nároků pronajímatele na náhradu škody vůči nájemci.

4. Nájemce byl seznámen s tím, že předmět nájmu není hlídán a pojištěn. Na vzniklé škody se nevztahuje ust. § 2945 občanského zákoníku, v platném znění, nájemce uplatní příp. pojistné plnění v rámci svého vlastního pojištění.

5. S výjimkou věcí uvedených v této smlouvě se nájemce obrací v ostatním na správce.

6. Pokud kterékoliv ustanovení této smlouvy nebo jeho část bude neplatné či nevynutitelné a/nebo se stane neplatným či nevynutitelným a/nebo bude shledáno neplatným či nevynutitelným soudem či jiným příslušným orgánem, pak tato neplatnost či nevynutitelnost nebude mít vliv na platnost či vynutitelnost ostatních ustanovení smlouvy nebo jejich částí.

7. Obsah této smlouvy může být změněn nebo doplněn pouze se souhlasem obou smluvních stran formou písemných dodatků k této smlouvě, podepsaných oběma smluvními stranami, nebo formou písemných oznámení pronajímatele nájemci týkajících se nájemného k této smlouvě dle
čl. IV. odst. 4 této smlouvy.

8. Smluvní strany výslovně souhlasí s tím, aby tato smlouva byla uvedena v Centrální evidenci smluv (CES) vedené hl.m. Prahou, která je veřejně přístupná a která obsahuje údaje o smluvních stranách, číselné označení této smlouvy, datum jejího podpisu a text této smlouvy. Smluvní strany
prohlašují, že skutečnosti uvedené v této smlouvě nepovažují za obchodní tajemství ve smyslu § 504 zákona č.89/2012Sb., občanský zákoník a udělují svolení k jejich užití a zveřejnění bez stanovení jakýchkoli dalších podmínek.

9. Smluvní strany prohlašují, že skutečnosti uvedené v této smlouvě nepovažují za důvěrné a udělují svolení k jejich užití a zveřejnění bez stanovení jakýchkoli dalších podmínek.

10. Tato smlouva byla vyhotovena v šesti stejnopisech o šesti stranách textu a dvou příloh, z nichž nájemce obdrží jeden stejnopis a pronajímatel pět stejnopisů.

11. Tato smlouva nabývá platnosti dnem podpisu oběma smluvními stranami a účinnosti dnem 1.5.2014. Nenabude-li tato smlouva účinnosti do 30 dní ode dne opatření doložkou potvrzující ve smyslu ust. § 43 zákona č. 131/2000 Sb., o hlavním městě Praze, v platném znění, platnost tohoto právního úkonu zaniká.

12. Účastníci smlouvy výslovně prohlašují, že si smlouvu přečetli, že byla sepsána podle jejich pravé a svobodné vůle a nebyla ujednána v tísni, nebo za nápadně nevýhodných podmínek.

V Praze dne

30-04-2014

Za pronajímatele:

Ing. Radek Svoboda

ředitel odboru

V Praze dne

30-04-2014

Za nájemce:

Ing. Petr Vychodil

předseda představenstva

Operátor OPENCARD, a.s.

**TABULKA MÍSTNOSTÍ**

|Č.M.| NÁZEV| PLOCHA (m2)| SV. VÝŠKA (mm)| PODLAHA| STĚNY| STROP|
|---|---|---|---|---|---|---|
|401| SCHODIŠŤOVÁ HALA| 27,80| 2820| KERAM. DLAŽBA| BÍLÁ MALBA| POŽ. SDK PODHLED|
|402| SCHODIŠTĚ| 9,50| -| KÁMEN| BÍLÁ MALBA| POŽ. SDK PODHLED|
|403| KANCELÁŘ| 16,70| 2700| DŘ. PALUBKY| -| SDK PODHLED|
|404| KANCELÁŘ| 17,90| 2700| DŘ. PALUBKY| BÍLÁ MALBA| SDK PODHLED|
|405| CHODBA| 3,20| 2600| DŘ. PALUBKY| BÍLÁ MALBA| SDK PODHLED|
|406| WC, UMÝVÁRNA| 5,70| 2600| KERAM. DLAŽBA| BÍLÁ MALBA| SDK PODHLED|
|407| TERASA| 7,80| -| KERAM. DLAŽBA| KERAM.OBKLAD/BÍLÁ MALBA| SDK PODHLED|
|408| KANCELÁŘ| 39,60| 2700| DŘ. PALUBKY| BARVA FASÁDY| SDK PODHLED|
|409| KANCELÁŘ| 21,60| 3400| DŘ. PALUBKY| BÍLÁ MALBA| SDK PODHLED|
|410| KUCHYŇKA| 6,70| 2530| DŘ. PALUBKY| BÍLÁ MALBA| SDK PODHLED|
|411| CHODBA| 5,70| 2350| DŘ. PALUBKY| KERAM.OBKLAD/BÍLÁ MALBA| SDK PODHLED|
|412| WC| 2,60| 2350| KERAM. DLAŽBA| BÍLÁ MALBA| SDK PODHLED|
|413| KANCELÁŘ| 11,60| 3130| DŘ. PALUBKY| KERAM.OBKLAD/BÍLÁ MALBA| SDK PODHLED|
|414| KANCELÁŘ| 17,80| 2730/3130| DŘ. PALUBKY| BÍLÁ MALBA| SDK PODHLED|
|415| ŠATNA| 7,70| 2250| DŘ. PALUBKY| BÍLÁ MALBA| SDK PODHLED|
|416| UMÝVÁRNA| 6,50| 2250| KERAM. DLAŽBA| BÍLÁ MALBA| SDK PODHLED|
|417| KANCELÁŘ| 33,00| 3130| DŘ. PALUBKY| KERAM.OBKLAD/BÍLÁ MALBA| SDK PODHLED|
|418| KUCHYŇKA| 9,60| 2730| DŘ. PALUBKY| BÍLÁ MALBA| SDK PODHLED|
|419| CHODBA| 7,30| 2250| DŘ. PALUBKY| KERAM.OBKLAD/BÍLÁ MALBA| SDK PODHLED|
|420| WC| 1,90| 2250| KERAM. DLAŽBA| BÍLÁ MALBA| SDK PODHLED|
|421| KANCELÁŘ| 15,20| 2730| DŘ. PALUBKY| KERAM.OBKLAD/BÍLÁ MALBA| SDK PODHLED|
|422| KANCELÁŘ| 19,50| 2930| DŘ. PALUBKY| BÍLÁ MALBA| SDK PODHLED|
|423| KUCHYŇKA| 13,80| 3130| DŘ. PALUBKY| BÍLÁ MALBA| SDK PODHLED|
|424| PŘEDSÍŇ| 6,90| 2250| DŘ. PALUBKY| KERAM.OBKLAD/BÍLÁ MALBA| SDK PODHLED|
|425| UMÝVÁRNA| 5,50| 2250| KERAM. DLAŽBA| BÍLÁ MALBA| SDK PODHLED|
|426| KANCELÁŘ| 34,00| 3000| DŘ. PALUBKY| KERAM.OBKLAD/BÍLÁ MALBA| SDK PODHLED|
|427| KUCHYŇKA| 6,10| 2250/3000| DŘ. PALUBKY| BÍLÁ MALBA| SDK PODHLED|
|428| CHODBA| 4,90| 2250| DŘ. PALUBKY| KERAM.OBKLAD/BÍLÁ MALBA| SDK PODHLED|
|429| ŠATNA| 4,00| 2250| DŘ. PALUBKY| BÍLÁ MALBA| SDK PODHLED|
|430| UMÝVÁRNA| 3,90| 2250| KERAM. DLAŽBA| BÍLÁ MALBA| SDK PODHLED|
|431| WC| 2,40| 2500| KERAM. DLAŽBA| KERAM.OBKLAD/BÍLÁ MALBA| SDK PODHLED|
|432| KANCELÁŘ| 12,30| 2730| DŘ. PALUBKY| KERAM.OBKLAD/BÍLÁ MALBA| SDK PODHLED|
|433| KANCELÁŘ| 11,10| 2730| DŘ. PALUBKY| BÍLÁ MALBA| SDK PODHLED|
|501| GALERIE| 11,50| 650/2480| DŘ. PALUBKY| BÍLÁ MALBA| SDK PODHLED|
|502| SCHODIŠTĚ| 2,80| -| DŘEVO| -| SDK PODHLED|
|503| GALERIE| 23,10| 650/2480| DŘ. PALUBKY| BÍLÁ MALBA| SDK PODHLED|
|504| SCHODIŠTĚ| 2,20| -| DŘEVO| -| SDK PODHLED|
|505| GALERIE| 18,40| 650/2480| DŘ. PALUBKY| BÍLÁ MALBA| SDK PODHLED|
|506| SCHODIŠTĚ| 1,80| -| DŘEVO| -| SDK PODHLED|
|507| GALERIE| 19,20| 650/2480| DŘ. PALUBKY| BÍLÁ MALBA| SDK PODHLED|
|508| SCHODIŠTĚ| 1,70| -| DŘEVO| -| SDK PODHLED|
