#PŘÍLOHA 3 PODMÍNKY PROVOZU KONTAKTNÍCH MÍST SKC

**I. Umístění Kontaktních míst SKC**

1. Kontaktní místa SKC se nachází na adrese:

		Škodův palác

		Jungmannova 35/29

		110 00 Praha 1

		a

		Bussines Centrum Rozmarín

		Dělnická 12

		170 00 Praha 7

2. Smluvní strany tímto prohlašují, že Garant Správci přenechal k užívání výše uvedené prostory za
účelem zajištění provozu Kontaktních míst SKC Správcem na základě Smlouvy, a to na dobu trvání
Smlouvy.

3. Veškeré náklady spojené se zajištěním provozu Kontaktního místa SKC a jeho užíváním, které
není Správci přenecháno Garantem ve smyslu bodu 2.1.5 Smlouvy, nese Správce a je k němu
přihlíženo v rámci sjednané odměny za činnosti Správce dle Smlouvy.

**II. Personální zajištění provozu Kontaktního místa SKC**

1. Provoz Kontaktního místa SKC bude Správce zajišťovat prostřednictvím svých statutárních
orgánů, zaměstnanců anebo osob majících se Správcem jiný pracovně-právní vztah, nebo
prostřednictvím subdodavatelů schválených Garantem v souladu se Smlouvou.

2. Za provoz Kontaktního místa SKC odpovídá vedoucí provozu, který je jmenován Správcem.

3. Pro poskytování služeb definovaných v čl. III této Přílohy zajistí Správce školení obsluhy
Kontaktního místa SKC.

4. Správce se zavazuje zajistit při nakládání s osobními údaji žadatelů o vydání Karty, Držitelů a
jejich zástupců dodržování ustanovení zákona č. 101/2000 Sb., o ochraně osobních údajů a o
změně některých zákonů, ve znění pozdějších předpisů.

**III. Činnost obsluhy Kontaktního místa SKC**

Správce se zavazuje zajistit následující činnosti Kontaktního místa SKC:

1. Příjem žádostí o vydání Karty
		
		o Ověření totožnosti žadatele

		o Kontrola vyplněného formuláře žádosti (věcná správnost, úplnost, čitelnost)

		o Označení žádosti jedinečným číslem

		o Určení data a místa předání Karty

		o Podpis žádosti o vydání Karty

		o Předání kopie žádosti žadateli

		o Uzavření směny a příprava dokumentů k distribuci do Centrálního pracoviště SKC

2. Předání Karty

		o Ověření totožnosti žadatele

		o Kontrola předkládaného formuláře

		o Vyhledání Karty

		o Předání kompletované Karty

		o Potvrzení předávacího protokolu Karty

		o Uzavření směny a příprava dokumentů k distribuci do Centrálního pracoviště SKC

3. Předání doplňků ke Kartě dle vzájemně odsouhlasené specifikace

4. Příjem a zpracování žádosti o změnu stavu Karty

		o Ověření totožnosti žadatele

		o Kontrola vyplněného formuláře žádosti (věcná správnost, úplnost, čitelnost)

		o Zablokování Karty

		o Odblokování Karty

		o Zrušení Karty

		o Výběr manipulačního poplatku v definované výši v případě zrušení Karty bez možnosti jejího fyzického znehodnocení

		o Vyhrazení datového prostoru dle vzájemně odsouhlasené specifikace

		o Vymazání Kartové aplikace dle vzájemně odsouhlasené specifikace

		o Příjem reklamací včetně řešení vybraných případů na místě

		o Příjem oznámení o změně kontaktních údajů Držitele

		o Vytvoření duplikátu Karty / výměna Karty

		o Uzavření směny a příprava dokumentů k distribuci do Centrálního pracoviště SKC

5. Informační servis
		
		o Podpora zákazníkům při vyplnění formulářů žádostí

		o Poskytování informací o používání Karty

		o Poskytování informací o službách systému PCKS, k nimž má Správce informační podporu od Garanta nebo jsou tyto informace Správci známy i oprávnění poskytovat informace

6. Výkon mandátních činností

		o Uzavření smlouvy jménem Garanta s Držitelem, jejímž předmětem bude vydání a správa Karty po celý její životní cyklus, jakož i akceptace Karty v Garantem definované službě

		o Výběr manipulačního poplatku v definované výši v případě zrušení Karty bez možnosti jejího fyzického znehodnocení

		o Výkon mandátních činností

7. Výkon činností v souvislosti s KA KAP:

		o Aktivace a deaktivace KA KAP

		o změna kreditního zůstatku pro využiti v KA KAP (parkovné)

		o administrace KA KAP

8. Výkon činností v souvislosti s KA DOS:

		o nahrání informací o platných dopravních kupónech na duplikát Karty

**IV. Provozní charakteristiky Kontaktního místa SKC**

1. Správce zajistí výkon činností Kontaktního místa SKC na minimálně dvou oddělených
přepážkách v rámci Kontaktního místa SKC, není-li ve Smlouvě stanoveno, že výkon činností
Kontaktního místa SKC zajistí jiný subjekt.

2. Správce zajistí monitoring přepážek 24 hodin denně kamerovým systémem. Součástí
zabezpečení je centrální dispečink, elektronická požární signalizace a elektronický zabezpečovací
systém.

3. Další provozní charakteristiky Kontaktního místa SKC Správce upraví interním předpisem
Správce, který podléhá schválení Garanta.

**V. Technické vybavení Kontaktního místa SKC**

1. Technické vybavení bude zajištěno v souladu s odstavcem 2.1.3. Smlouvy.
