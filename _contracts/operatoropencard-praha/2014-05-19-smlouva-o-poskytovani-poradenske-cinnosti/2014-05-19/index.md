STEJNOPIS č. 4  
##Smlouva o poskytování poradenské činnosti
###Číslo smlouvy:INO/40/0l/003058/2014

**Smluvní strany:**  
**HLAVNÍ MĚSTO PRAHA,**  
se sídlem Praha 1, Mariánské náměstí 2, PSČ: 110 01,  
zastoupené Ing. Davidem Vorlíčkem, pověřeným řízením odboru INF MHMP  
IČO: 00064581,  
DIČ: CZ00064581,  
jako klient (dále jen „klient“)

**a**

**Operátor OPENCARD, a.s.,**  
se sídlem Praha 1-Nové Město, Opletalova 929/22, PSC: 110 00,  
zapsaný v obchodním rejstříku vedeném Městským soudem v Praze, oddíl B, vložka č. 19676,  
zastoupený předsedou představenstva Ing. Petrem Vychodilem a členem představenstva
Ondřejem Košťálem  
IČO: 027 95 281,  
DIČ: CZ02795281,  
jako poradce (dále jen „poradce“)

uzavírají spolu dnešního dne tuto smlouvu o poskytování poradenské činnosti (dále též
„Smlouva“) dle § 1746 odst. 2 zák. č. 89/2012 Sb., občanský zákoník (dále též **„ObčZ“**)
s následujícím obsahem:

###I.
###Úvodní ustanovení

(1) Klient a poradce (klient a poradce dále jen „smluvní strany“) prohlašují, že jsou
oprávněni tuto smlouvu uzavřít, že jejich orgány přijaly řádně rozhodnutí o uzavření této
smlouvy a že jim nejsou známy žádné důvody, které by jim uzavření této smlouvy
znemožňovaly.

(2) Poradce se tímto přihlašuje za účelem plnění této smlouvy k odbornému výkonu své
činnosti dle § 5 odst. 1 ObčZ.

(3) Poradce prohlašuje, že uzavírá tuto smlouvu s převzetím rizika nebezpečí změny
okolností dle § 1764 ObčZ.

(4) Smluvní strany se zavazují bez zbytečného odkladu písemně informovat druhou smluvní
stranu o skutečnostech, které jsou uvedeny v odst. 1 tohoto článku, jakmile se o nich dozví.

 

##Čl. II.
##Předmět smlouvy

(1) Poradce se tímto zavazuje klientovi poskytovat poradenskou činnost v oblasti
ekonomické, organizační, informačních technologií a informačních systémů (IT a ICT) a
projektového řízení při zajištění funkčnosti systému karty nazývané „Opencard“ (dále též
„poradenství“), jakož i ve věcech, které s poradenstvím přímo souvisejí (dále též „služby“) a
klient se zavazuje poradci za poradenství a služby hradit odměnu.

(2) Poradce se v rámci poskytování poradenství zavazuje na vyžádání klienta zejména

a) vypracovávat stanoviska, studie, posudky či analýzy týkajících se různých aspektů
fungování systému karty nazývané „Opencard“ (dále též „Opencard“), včetně případných
analýz zajištění bezpečnosti a ochrany fungování systému karty Opencard před zásahem třetích osob,

b) vypracovávat podklady k materiálům týkajících se fungování systému Opencard, včetně vypracování návrhů nezbytných smluv, jejich změn a doplnění,

c) poskytovat poradenství při řízení projektu zajištění funkčnosti systému Opencard, či přímo
řídit projekt vybudování a zajištění funkčnosti systému informačních technologií sloužících k
zajištění provozu a funkčnosti systému Opencard, včetně přípravy projektového záměru,
zajištění dohledu či Výkon přímého dohledu nad realizací projektu informačních technologií
sloužících k zajištění provozu a funkčnosti systému Opencard, a zajištění administrativy
sloužící k vybudování a zajištění funkčnosti systému informačních technologií sloužících k
zajištění provozu a funkčnosti systému Opencard,

d) zajišťovat či zpracovávat administrativu či administrativní činnosti veřejných zakázek
nutných pro zajištění fungování systému Opencard a podílet se na jejich organizaci či tuto
organizaci zajišťovat,

e) radit při zpracování zadávací dokumentace veřejné zakázky nutné pro zajištění fungování
systému Opencard či tuto zadávací dokumentaci, včetně související dokumentace
zpracovávat,

Í) poskytovat poradenství v oblasti marketingu a public relations fungování systému
Opencard, zpracovávat podklady pro tuto oblast či tuto činnost vykonávat,

g) zpracovávat dokumentaci poradenství, včetně zpracování dokumentace pro systém
informačních technologií a informační systém fungování systému Opencard,

h) zpracovávat odpovědi na dotazy klienta týkající se předmětu této smlouvy,

i) poskytovat poradenství při jednání klienta s třetími osobami pro zajištění fungování
systému Opencard, včetně případné účasti na těchto jednáních či vedení těchto jednání za
klienta na základě pověření klientem,

j) poskytovat informace v oblasti poradenství dle této smlouvy klientovi, které umožní
klientovi co nejvýhodnější zejména technologické, ekonomické, a systémové řešení fungování
systému Opencard.

###Čl. III.
###Podmínky poskytování poradenství a služeb

(1) Místem plnění ze strany poradce dle této smlouvy je sídlo klienta. Plnění může být
poskytováno na základě žádosti klienta na místě odlišném od sídla klienta, informuje-li o tom
poradce v přiměřené době před poskytnutím plnění klient. Bude-li poskytováno plnění ze
strany poradce dle této smlouvy mimo obec, kde je umístěno sídlo klienta, má poradce nárok na úhradu cestovních nákladů ve výši odpovídající částce cestovních náhrad poskytovaných
v pracovněprávních vztazích zaměstnanci jeho zaměstnavatelem.

(2) Poradce se zavazuje vymezit své zaměstnance dle náročnosti a odbornosti jejich činnosti do těchto kategorií:  
a) senior analytik,  
b) junior analytik,  
c) organizátor veřejných zakázek,  
d) projektový manažer,  
e) junior konzultant,  
f) senior konzultant,  
g) konzultant specialista. 
 
(3) Poradce se zavazuje vést evidenci o veškerém právním či faktickém jednání činěném poradcem pro klienta dle této smlouvy (dále též „výkaz činnosti“). Poradce se zavazuje dle vyzvání klienta, jinak měsíčně, a to nejpozději do sedmého dne ode dne ukončení příslušného kalendářního měsíce předložit klientovi výkaz činnosti, bez ohledu na to, zda a kdy bude klientovi předáno měsíční vyúčtování činnosti poradce.

(4) Výkaz činnosti bude obsahovat minimálně tyto údaje:

a) nezaměnitelné konkrétní uvedení činnosti, kterou v rámci poradenství a služeb poradce pro klienta vykonával,  
b) uvedení času, po který byla činnost poskytována,  
c) uvedení dne, kdy byla činnost poskytována,  
d) uvedeni osob, které jednotlivé činnosti vykonávaly,  
e) uvedení podílu osob na jednotlivé činnosti, budou-li jednotlivé činnosti poskytovány více osobami ze strany poradce v jednom dnu.

(5) Klient je oprávněn do pěti dnů ode dne doručení výkazu činnosti, přičemž pro účely této smlouvy se den předání výkazu činnosti klientovi nepočítá, uplatnit písemně výhrady či připomínky k výkazu činnosti co do správnosti a úplnosti jeho obsahu. Neuplatní-li ve lhůtě uvedené v předchozí větě k výkazu činnosti klient žádné výhrady či připomínky, má se za to, že s obsahem výkazu činnosti klient souhlasí. Uplatní-li klient k výkazu činnosti výhrady či
připomínky co do správnosti a úplnosti jeho obsahu, nemůže být výkaz činnosti podkladem
pro vyúčtování dle čl. IV. odst. 6 této smlouvy. V případě uplatnění výhrad či připomínek k výkazu činnosti jsou povinni klient a poradce určit za každou stranu jednu osobu, které povedou jednání za účelem odstranění výhrad či připomínek.

###Čl. IV.
###Odměna a úhrada nákladů dle této smlouvy

(1) Poradce má nárok na úhradu odměny určené hodinovou sazbou za poskytované poradenství či službu. Hodinová sazba bude účtována podle kategorie zaměstnance poradce, který bude dané poradenství či službu klientovi poskytovat.

(2) Nebude-li poskytování poradenství či služby poskytováno po celou hodinu, bude účtována odměna za každou započatou čtvrthodinu poskytování poradenství či služeb.

(3) Smluvní strany se dohodly na následujících hodinových sazbách bez daně z přidané hodnoty dle kategorií zaměstnanců poradce:

a) senior analytik 1.500,- Kč/hod.,  
b) junior analytik 1.200,- Kč/hod.,  
c) organizátor veřejných zakázek 1.000,- Kč/hod.,  
d) projektový manažer 1.200,- Kč/hod.,  
e) junior konzultant 800,- Kč/hod.,  
Í) senior konzultant 1.200,- Kč/hod.,  
g) konzultant specialista 1.800,- Kč/hod.

(4) K hodinové odměně uvedené v odst. 3 tohoto článku se vždy vyúčtuje příslušná daň
z přidané hodnoty. Celková vyplacená odměna dle této smlouvy nesmí překročit částku 5 mil. Kč (slovy: pět milionů korun českých) bez DPH.

(5) Bude-li nezbytné nebo účelné, aby poradenství a služby byly poskytovány více osobami ze strany poradce, bude odměna za poskytnuté poradenství a službu určena hodinovou sazbou a počtem osob, které budou toto poradenství a službu ze strany poradce poskytovat.

(6) Veškeré vyúčtování poskytnutého poradenství a služeb ze strany klienta bude prováděno jednou měsíčně za předchozí kalendářní měsíc vystavením účetního dokladu (faktury). Součástí vyúčtování bude přehledná specifikace poskytnutého plnění dle této smlouvy.

(7) Veškeré faktury vystavované na základě této smlouvy budou vystaveny se splatností 14 dnů ode dne jejich doručení.

(8) Součástí vyúčtování bude také úhrada nezbytně a účelně vynaložených nákladů
souvisejících s poskytnutím poradenství a služeb. Přesáhne-li jednorázově poradcem
očekávaný náklad na poskytnutí poradenství a služby částku 10.000,- Kč, může poradce
požadovat po klientovi zálohu na úhradu tohoto nákladu, kterou je povinen poradce klientovi následně řádně vyúčtovat.

(9) Poradce má kromě nákladů uvedených v odst. 8 tohoto článku nárok na úhradu paušálních administrativních nákladů jako jsou poplatky za telefon či služby telekomunikací, poštovní služby a služby kopírovací, a to ve výši 20,- Kč za jeden úkon poskytnutého poradenství a služby, bez ohledu na to, kolik času jednorázově konkrétní osoba poskytující poradenství a službu s poskytnutím poradenství a služby stráví.

(10) V případě prodlení s úhradou odměny či jakékoliv její části, vzniká poradci nárok na úhradu úroku z prodlení ve výši určené obecně závazným právním předpisem.

###Čl. V.
###Práva a povinnosti poradce

(1) Poradce má za svoji činnost pro klienta právo na odměnu stanovenou způsobem
uvedeným v článku IV. této smlouvy.

(2) Poradce je povinen jednat vůči klientovi s odbornou péčí, zejména jednat ve prospěch
klienta čestně a svědomitě, důsledně využívat všechny informace a znalosti, které jsou podle přesvědčení poradce prospěšné pro klienta. Dále je poradce povinen uposlechnout pokyny klienta, a jsou-li pokyny od klienta pro klienta nevhodné, nevýhodné či protiprávní, je
povinen klienta na nevhodnost, nevýhodnost či protiprávnost pokynů klienta upozornit.
Upozorni-li poradce klienta na nevhodnost, nevýhodnost či protiprávnost pokynu klienta, a klient přesto trvá na splnění svého pokynu, neodpovídá poradce klientovi za vzniklou újmu.

(3) Poradce je povinen zdržet se jakéhokoliv jednání, které by mohlo poškodit dobré jméno a zájmy klienta.

(4) Poradce je povinen zachovávat mlčenlivost o podmínkách plnění dle této smlouvy vůči třetím osobám s výjimkou případů, kdy z obecně závazného právního předpisu nebo vnitřního předpisu klienta vyplývá informační povinnost klienta vůči třetím osobám, včetně veřejnosti.

(5) Poradce odpovídá klientovi za újmu, kterou mu způsobil při poskytování poradenství a služeb. Za účelem snížení rizika nemožnosti uhradit klientovi újmu vzniklou klientovi při poskytování poradenství a služeb poradcem dle této smlouvy se zavazuje poradce pojistit se
proti povinnosti uhradit klientovi újmu způsobenou svojí činností pro klienta dle této smlouvy do výše pojistného plnění ve výši 5 milionů Kč.

(6) Poradce je povinen zajistit účast svého zaměstnance na jednání klienta, pokud o to klient v přiměřeném předstihu požádá.

(7) Poradce je při plnění této smlouvy povinen poskytnout klientovi potřebnou součinnost.

###Čl. VI.
###Práva a povinnosti klienta

(1) Klient je povinen hradit poradci dohodnuté odměny a účelně vynaložené náklady spojené
s plněním této smlouvy.

(2) Klient je oprávněn požadovat po poradci poskytnutí poradenství a služeb klientem
určenou kategorii zaměstnance poradce. Poradce je oprávněn upozornit klienta na nevhodnost
výběru kategorie zaměstnance, ale je povinen tomuto požadavku klienta vyhovět.

(3) Klient je povinen zachovávat mlčenlivost o podmínkách plnění dle této smlouvy vůči
třetím osobám s výjimkou případů, kdy z obecně závazného právního předpisu nebo vnitřního předpisu klienta vyplývá informační povinnost klienta vůči třetím osobám, včetně veřejnosti.

(4) Klient je při plnění této smlouvy povinen poskytnout poradci potřebnou součinnost.

(5) Klient je povinen poradci sdělit veškeré informace, které ví, a které jsou důležité pro plnění této smlouvy. Za tím účelem je povinen klient sdělovat poradci pokyny včas, aby nemohlo dojít pozdě klientem daným pokynem ve vzniku újmy na straně klienta.

(6) Klient je oprávněn stanovit poradci strukturu požadovaného písemného materiálu,
dokumentu, podkladu či jiného písemného projevu vůle poradce a poradce je povinen
klientem požadovanou strukturu těchto listin respektovat a vyhotovit jej dle tohoto pokynu klienta.

 

###Čl. VII.
###Oznamování a doručování

(1) Veškeré písemné výstupy, sdělení, podklady, informace a jiná komunikace mezi poradcem a klientem budou činěny osobně, telefonem nebo e-mailem (s potvrzením o úspěšném a úplném přenosu dat) výhradně způsobem, osobám a na adresy uvedené zdola nebo na takové jiné adresy a takovým jiným osobám, které si smluvní strany v průběhu poskytování plnění dle této smlouvy určí.

(2) Odpovědná osoba za klienta:

Odpovědná osoba za klienta:  
Ing. David Vorlíček  
mobil: 727 806 989  
E-mail: david.vorlicek@praha.eu  
adresa: Praha 1, Mariánské náměstí 2, PSČ: 110 01.

(3) Odpovědná osoba za poradce:
Ondřej Košťál  
mobil: ................................  
E-mail: ..............................   
adresa: Praha l-Nové Město, Opletalova 929/22, PSČ: 110 00.

###Čl. VIII.
###Závěrečná ustanovení

(1) Tato smlouva se uzavírá na dobu neurčitou s účinností ode dne podpisu oběma smluvními
stranami.

(2) Obě smluvní strany mohou tuto smlouvu ukončit výpovědí bez udání důvodu s výpovědní
dobou 30 dnů. Účinnost výpovědi nastává datem doručení výpovědi druhé smluvní straně. Obě strany se zavazují vypořádat své závazky, které vznikly na základě této smlouvy, i po ukončení účinnosti smlouvy tak, aby byly splněny též závazky vůči třetím stranám.

(3) Tato smlouva se vyhotovuje ve 4 originálech, z nichž klient obdrží 3 vyhotovení a poradce 1 vyhotovení.

(4) Vyjma změn oprávněných osob podle článku VII této Smlouvy mohou veškeré změny a
doplňky této Smlouvy být provedeny pouze na základě písemných vzestupně číslovaných
dodatků k této Smlouvě, po dosažení úplného konsensu obou stran o obsahu změny nebo
doplňku, podepsaného oběma Smluvními stranami. Smluvní strany výslovně vylučují užití ustanovení § 1726 obč. zák., tedy změnu smlouvy bez výslovného ujednání o Všech náležitostech. Smluvní strany rovněž vylučují použití ustanovení § 1740 odst. 3 a ustanovení § 1757 odst. 2 obč. zák.

(5) Smluvní strany prohlašují, že si tuto smlouvu před jejím podpisem přečetly, konstatují, že byla uzavřena po vzájemném projednání a z jejich výslovné, vážné a svobodné vůle, nikoliv v tísni a za nápadně nevýhodných podmínek. Na důkaz této skutečnosti níže připojují svoje podpisy.  

(6) Smluvní strany výslovně souhlasí s tím, aby tato smlouva byla uvedena V Centrální
evidenci smluv (CES) vedené klientem, která je veřejně přístupná a která obsahuje údaje o smluvních stranách, předmětu smlouvy, číselné označení této smlouvy, datum jejího podpisu a její plný text. Smluvní strany prohlašují, že skutečnosti uvedené v této smlouvě nepovažují za obchodní tajemství ve smyslu § 504 občanského zákoníku a udělují svolení k jejich užití bez stanovení jakýchkoli dalších podmínek.

(7) Klient tímto v souladu s §43 odst. 1 zákona č. 131/2000 Sb. o H1. m. Praze ve znění pozdějších předpisů potvrzuje, že uzavření této smlouvy bylo schváleno usnesením Rady hl. m. Prahy č. 892 ze dne 29.4.2014.


V Praze dne 19.05.2014

..........................  
(klient)

..........................  
(poradce)

 

