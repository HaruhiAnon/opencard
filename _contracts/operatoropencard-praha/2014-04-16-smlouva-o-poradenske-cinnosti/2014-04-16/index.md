stejnopis č.3

##SMLOUVA O PORADENSKÉ ČINNOSTI
č. smlouvy POC/43/00/000048/2014

HLAVNÍ MĚSTO PRAHA  
se sídlem Praha 1, Mariánské nám. 2, PSČ 110 01  
zastoupené: Ing. Jan Vašíček, radní hl. m. Prahy pro oblast informatiky  
IČO: 00064581  
DIČ: C200064581  
Bankovní spojení: PPF banka a.s.  
Číslo účtu: 27-5157998/6000  
(dále jen „objednatel“)

Operátor OPENCARD, as.  
Zastoupená: Ing. Petrem Vychodilem, předsedou představenstva  
Ondřejem Košťálem, členem představenstva  
Opletalova 929/22, 11000 Praha - Nové Město   
IČ: 02795281   
Bankovní spojeni: Česká spořitelna, a.s.  
Číslo účtu: 5920172/0800  
(dále jen „poradce“)

uzavírají dle § 1725 zákona č. 89/2012 Sb., občanský zákoník, a v souladu se zákonem č. 523/1992 Sb., o daňovém poradenství, ve znění pozdějších předpisů, tuto smlouvu o poradenské činnosti

###Článek I. - Předmět smlouvy

1. Předmětem této smlouvy je závazek poradce poskytnout objednateli poradenskou činnost v rozsahu uvedeném v následujícím odstavci tohoto článku smlouvy dle požadavků a pokynů objednatele a závazek objednatele za poskytnutou poradenskou činnost uhradit poradci odměnu stanovenou touto smlouvou.

2. Poradenská činnost dle odstavce 1. tohoto článku smlouvy spočívá v:

      - odborné poradenství a konzultace při jednáních týkajících se způsobu řešení finančních nároků uplatňovaných ze strany eMoneyServices s.r.o. na hl. m. Praha z titulu porušení licenčních smluv uzavřených k projektu OpenCard.

###Článek II. - Cena za poradenskou činnost

1. Cena za poradenskou činnost byla smluvními stranami sjednána na částku 1.000,-Kč bez DPH (slovy: jeden tisíc korun českých) za každou celou hodinu poskytování poradenské činnosti, maximálně však cena za poradenskou činnost dle této smlouvy nepřesáhne v souhrnu částku 20.000,- Kč bez DPH za dobu trvání této smlouvy. DPH bude připočteno v aktuální výši dle platných právních předpisů v době poskytnutí zdanitelného plnění.

2. Částka bude zaplacena bankovním převodem na účet poradce uvedený v záhlaví této smlouvy na základě poradcem vystavených faktur obsahujících právními předpisy stanovené náležitosti se splatností 21 dnů od jejich doručení objednateli vždy za předchozí kalendářní měsíc poskytování poradenské činnosti nebo po skončení objednané činnosti dle čl. 1 odst. 2, této smlouvy.

3. Bude-li obsahovat faktura nesprávné údaje či nebude mít náležitosti stanovené právními předpisy a touto smlouvou, je objednatel oprávněn odmítnout její úhradu, aniž by se dostal do prodlení s úhradou ceny za poradenskou činnost.

4. Přílohou faktury musí být přesný rozpis doby poskytování poradenské činnosti objednateli včetně stručné charakteristiky poradenské činnosti objednateli poskytnuté v účtovaném čase.


###Článek III. - Doba a způsob plnění
1. Poradce se zavazuje poskytovat objednateli poradenskou činnost dle jeho pokynu formou osobních konzultaci na adrese Mariánské náměstí 2, 110 01 Praha 1 nebo písemně, e-mailem či telefonicky, a to v objednatelem stanovených termínech.

2. Jestliže výsledkem poradenské činnosti bude vytvoření hmotně zachyceného výsledku - díla, bude předání díla smluvními stranami vzájemně písemně potvrzeno. Tímto okamžikem přejde na objednatele odpovědnost za ztrátu, zničení či odcizení díla. Bude-li při předání dílo vykazovat vady, je oprávněn Objednatel odmítnout převzetí díla s tím, že stanoví poradci dodatečnou přiměřenou lhůtu k odstranění vad díla, která však nepřekročí 5 kalendářních dnů.

###Článek IV. -Zvláštní ujednání
1. Objednatel se zavazuje poskytnout poradci informace a písemné podklady v rozsahu potřebném pro poradenskou činnost.

2. Objednatel je oprávněn udílet poradci při určení způsobu poskytování poradenské činnosti závazné pokyny a poradce je povinen se jimi řídit.

3. Poradce není oprávněn pověřit poskytováním poradenské činnosti jinou osobu ani nikomu předat či jakkoli zpřístupnit jakékoli informace získané od objednatele v jakékoli formě v souvislosti s plněním předmětu této smlouvy. Poradce je vázán povinnosti mlčenlivosti o věcech a skutečnostech, o kterých se v souvislosti
s poskytováním poradenské činnosti dozvěděl.

4. Za objednatele je oprávněn k jednání ve věci této smlouvy včetně udílení pokynů poradci a k převzetí případně hmotně zachyceného výsledku poradenské činnosti Ing. Jan Vašíček, radní hl. m. Prahy pro oblast informatiky.

5. Poradce je povinen poskytovat poradenskou činnost na svůj náklad a své nebezpečí, řádně a v dohodnuté době.

6. Poradce odpovídá za nebezpečí škody na hmotně zachyceném výsledku poradenské činnosti až do okamžiku jeho předání objednateli.

7. Poradce je povinen do pěti pracovních dnů ode dne skončení této smlouvy vrátit objednateli veškeré písemnosti, které mu byly v souvislosti s touto smlouvou objednatelem poskytnuty.

###Článek V. - Odpovědnost za vady
Poradce odpovídá za vady, které má hmotné zachycený výsledek poradenské činnosti v době jeho předání
objednateli.

Poradce odpovídá za vady hmotně zachyceného výsledku poradenské činnosti vzniklé i po jeho předání
objednateli, jestliže byly způsobeny porušením jeho povinností.

Článek Vl. - Autorsko-právní ujednání

1. Vznikne-li činností poradce dle této smlouvy autorské dílo ve smyslu zákona č. 121/2000 Sb., o právu autorském, o právech souvisejících s právem autorským a o změně některých zákonů (autorský zákon), ve znění pozdějších předpisů, má se za to, že odměna dle čl. ||. této smlouvy zahrnuje i odměnu poradce za převod vlastnického práva k hmotnému zachycení autorského díla, k čemuž dojde okamžikem předání objednateli, a odměnu za poskytnutí práva autorské dílo užít všemi způsoby užití známými v době uzavření této smlouvy v rozsahu neomezeném, co se týká času, množství a územního rozsahu, včetně práva autorské dílo zejména zveřejnit, upravit, změnit, spojit s jiným autorským dílem nebo zapracovat do libovolného souborného díla či poskytnout výše uvedená oprávnění bez dalšího třetí osobě a zároveň se sjednává tato licence jako výhradní s právem objednatele ji nevyužít.

2. Poradce se zároveň zavazuje vypořádat veškeré autorskoprávní nároky třetích subjektů vzniklé v souvislosti s vytvořením jeho autorského díla pro potřeby objednatele.

###Článek VII. - Následky porušení smluvních povinností

1. Zjistí-li objednatel, že poradce provádí předmět smlouvy v rozporu se svými povinnostmi vyplývajícími z této smlouvy a z právních předpisů, je objednatel oprávněn dožadovat se toho, aby poradce odstranil vady vzniklé vadným prováděním předmětu smlouvy a předmět smlouvy prováděl řádným způsobem.

2. Jestliže poradce neodstraní vady předmětu smlouvy ani v přiměřené lhůtě k tomu poskytnuté objednatelem a postup poradce by vedl nepochybně k podstatnému porušení smlouvy, je objednatel oprávněn okamžitě písemně odstoupit od smlouvy s tím, že účinky odstoupení nastanou dnem doručení písemného odstoupení poradce.

3. Pokud poradce poruší svůj závazek mlčenlivosti uvedený v čl. IV. odst. 3 této smlouvy, je povinen uhradit objednateli smluvní pokutu ve výši 10.000,- Kč za každý jednotlivý případ porušení své smluvně převzaté povinnosti.

4. Nevrátí-li poradce objednateli písemnosti dle čl. IV. odst. 7 této smlouvy ve sjednané lhůtě, je povinen uhradit objednateli smluvní pokutu ve výši 500,- Kč za každý započatý den prodlení se splněním svého závazku.
5. Ujednáními o smluvních pokutách není dotčen nárok na náhradu škody, která případně objednateli vznikne v důsledku porušení povinnosti poradce.

###Článek VIII. - Závěrečná ustanovení

1. Tato smlouva se uzavírá na dobu určitou do 30. 4. 2014.

2. Právní vztahy mezí smluvními stranami výslovně neupravené touto smlouvou se řídí ustanoveními zákona č. 89/2012 Sb., občanský zákoník, ve znění pozdějších předpisů. 
3. Tuto smlouvu lze měnit a doplňovat pouze písemnými dodatky k ni po dohodě obou smluvních stran.

4. Smlouva se vyhotovuje ve třech autorizovaných stejnopisech, z nichž poradce obdrží jeden stejnopis a objednatel dva stejnopisy.

5. Smluvní strany výslovně souhlasí s tím, aby tato smlouva byla uvedena v Centrální evidenci smluv (CES) vedené objednatelem, která je veřejně přístupná a která obsahuje údaje o smluvních stranách, předmětu smlouvy, číselné označení této smlouvy, datum jejího podpisu a její plný text. Smluvní strany prohlašují, že skutečnosti uvedené v této smlouvě nepovažují za obchodní tajemství ve smyslu § 504 občanského zákoníku a udělují svolení k jejich užití bez stanovení jakýchkoli dalších podmínek.

6. Smlouva nabývá platnosti a účinnosti dnem jejího podpisu oběma smluvními stranami.

V Praze dne: 16. 4. 2014

...................  
objednatel 
 
 ...................   
poradce

