 

##PŘÍLOHA 11

##VZOR SMLOUVY o ZPRACOVÁNÍ OSOBNÍCH ÚDAJŮ PŘ| PROVOZU KONTAKTNÍHO MÍSTA SKC MEZI GARANTEM A OBSLUHOVATELEM SKC



###SMLOUVA O ZPRACOVÁNÍ OSOBNÍCH ÚDAJŮ



uzavřená mezi následujícími stranami

Hlavní město Praha

jako „Garant"

a

.....

jako „Obsluhovatel”



###SMLOUVA O ZPRACOVÁNÍ OSOBNÍCH ÚDAJŮ



uzavřená podle § 6 zákona č. 101/2000 Sb., o ochraně osobních údajů, ve znění pozdějších předpisů  
(dále jen **„Smlouva”**)

MEZI:



(1) **Hlavní město Praha**, se sídlem na adrese Mariánské nám. 2/2, Praha 1, PSČ 110 00, IČ: 00064581 (dále jen **„Garant”**); zastoupené společností..., se sídlem na adrese ..., PSČ..., IČ: ..., zapsanou v obchodním rejstříku vedeném ... soudem v ..., oddíl .., vložka ... (dále jen
**„Správce”**)

a

(2) ..., se sídlem na adrese ..., zapsaná v obchodním rejstříku vedeném ... soudem v ..., oddíl ..., vložka ..., IČ: ... (dále jen **„Obsluhovatel"**)

(společně dále jen **„Smluvní strany”** nebo též jednotlivě jen **„Smluvní strana“**)

**PREAMBULE**

(A) VZHLEDEM K TOMU, ŽE Správce zajišťuje na základě zvláštní smlouvy uzavřené s Garantem provoz SKC (jak je tento pojem definován níže);

(B) VZHLEDEM K TOMU, ŽE Správce a Obsluhovatel spolu uzavřeli smlouvu o zřízení a provozu Kontaktního místa SKC, na základě které bude Obsluhovatel pro Správce provozovat Kontaktní místo SKC;

(C) VZHLEDEM K TOMU, ŽE Obsluhovatel bude při plnění povinností ze smlouvy o zřízení a provozu Kontaktního místa SKC zpracovávat osobní údaje pro účely stanovené Garantem ve smyslu ZOOÚ;



(D) VZHLEDEM K TOMU, ŽE Garant je povinen uzavřít s Obsluhovatelem písemnou smlouvu o zpracování osobních údajů, ve které zejména Obsluhovatel Garantovi poskytne dostatečné záruky o technickém a organizačním zabezpečení ochrany osobních údajů;

(E) UZAVÍRAJÍ Smluvní strany níže uvedeného dne, měsíce a roku tuto Smlouvu.



###OBECNÁ USTANOVENÍ

**1.1 DEFINICE POJMŮ**

Níže uvedené pojmy používané ve Smlouvě s velkými počátečními písmeny budou mít k nim přiřazený následující význam, pokud ze Smlouvy nebo z jejího kontextu nevyplývá něco jiného:

1.1.1 **„Garant“** znamená hlavní město Prahu jako Smluvní stranu této Smlouvy, která určuje účel a prostředky zpracování osobních údajů.

1.1.2 **„Karta“** znamená multifunkční čipovou Kartu Opencard vydávanou Garantem.

1.1.3 **„Kontaktní místo SKC**“ znamená místo obsluhované zaměstnanci Obsluhovatele
nebo jinými Obsluhovatelem určenými osobami, které vykonává některé činnosti SKC v souvislosti s vydáváním, správou, provozem a údržbou Karet a kde dochází k osobnímu kontaktu s veřejností.

1.1.4 **„Obsluhovatel“** znamená Smluvní stranu této Smlouvy, která na základě
smlouvy o zřízení a provozu Kontaktního místa SKC uzavřené se Správcem
provozuje Kontaktní místo SKC.

1.1.5 **„Osobní údaj“** znamená jakoukoli informaci týkající se určeného nebo
určitelného Subjektu údajů. Pojem „osobní údaj” může být v textu Smlouvy
používán i s malým počátečním písmenem.

1.1.6 **„SKC“** znamená Servisní kartové centrum, které představuje soubor technických a dalších hmotných a nehmotných prostředků, jež slouží k vydávání, správě, provozu a údržbě Karet a k interakci s jednotlivými Kartovými aplikacemi. SKC je majetkem Garanta a je spravované a provozované Správcem.

1.1.7 **„Správce“** znamená právní subjekt odlišný od Garanta, který je Garantem pověřen správou a provozem SKC a výkonem určitých práv a povinností Garanta dle této Smlouvy a který byl Garantem písemně oznámen Obsluhovateli.

1.1.8 **„Subjekt údajů”** je fyzická osoba, ke které se vztahují zpracovávané osobní údaje. Pro účely této Smlouvy je Subjektem údajů žadatel o vydání Karty, držitel
Karty nebo zákonný zástupce či zmocněnec těchto osob.

1.1.9 **„ÚOOÚ“** znamená Úřad pro ochranu osobních údajů dle ZOOÚ.

1.1.10 **„ZOOÚ”** znamená zákon č. 101/2000 Sb., o ochraně osobních údajů, ve znění pozdějších předpisů, popřípadě obecně závazný právní předpis, kterým může být tento zákon v budoucnu nahrazen.

1.1.11 **„Zpracování osobních údajů”** znamená v souladu se ZOOÚ jakoukoli operaci nebo soustavu operací, které Garant, Správce nebo Obsluhovatel systematicky provádějí s osobními údaji, a to automatizované nebo jinými prostředky. Pojem „zpracování osobních údajů” může být v textu Smlouvy používán i s malým počátečním písmenem.


**1.2 POSTAVENÍ PŘI ZPRACOVÁNÍ OSOBNÍCH ÚDAJŮ**

1.2.1 *Postavení Garanta*. Garant určuje účel a prostředky zpracování osobních údajů Subjektů údajů, provádí jejich zpracování a odpovídá za něj. Garant je oprávněn pověřit zpracováním osobních údajů jiný subjekt. Garant je v postavení správce osobních údajů podle § 4 písm. j) ZOOÚ.

1.2.2 *Postavení Správce*. Správce na základě pověření Garanta dle zvláštní smlouvy zpracovává osobní údaje Subjektů údajů. Správce je v postavení zpracovatele osobních údajů podle § 4 písm. k) ZOOÚ.

1.2.3 *Postavení Obsluhovatele*. Obsluhovatel na základě pověření Garanta dle této Smlouvy zpracovává osobní údaje Subjektů údajů. Obsluhovatel je v postavení zpracovatele osobních údajů podle § 4 písm. k) ZOOÚ.

**1.3 VÝKLADOVÁ PRAVIDLA**

*Odkazy ve Smlouvě*. Kde se v této Smlouvě Odkazuje na kapitoly, Články, odstavce či jinak pojmenovaná ustanovení nebo přílohy bez další specifikace, rozumí se tím ustanovení a přílohy této Smlouvy.

**2 ZASTOUPENÍ GARANTA**


2.1 *Zmocnění Správce*. Na základě zvláštní smlouvy uzavřené mezi Garantem a Správcem je Správce oprávněn jménem Garanta uzavřít tuto Smlouvu a vykonávat určitá práva a plnit určité povinnosti Garanta dle této Smlouvy.
Pokud je v této Smlouvě uvedeno právo či povinnost Správce, rozumí se tím právo či povinnost Garanta, které Správce vykonává či plní jménem Garanta a na jeho účet;
pro odstranění pochybností platí, že Garant takové právo či povinnost může vykonat či plnit sám. Pokud je tak výslovně uvedeno v této Smlouvě nebo pokud Správce vykonává či plní jiná práva či povinnosti než ty, které jsou v této Smlouvě uvedeny jako práva či povinnosti Správce, platí, že tyto práva či povinnosti jsou Správcem vykonávány či plněny vlastním jménem a na vlastní účet a odpovědnost, bez jakýchkoli důsledků pro Garanta; uvedené neplatí, pokud Garant Správci k výkonu takového práva či splnění takové povinnosti udělil písemnou plnou moc nebo jednání Správce dodatečně písemně schválil. 
Pro účely této Smlouvy je v zastoupení Garanta za Správce oprávněn jednat jeho statutární orgán anebo osoba, které tento orgán udělí písemnou plnou moc.

2.2 *Rozporné pokyny*. Pokyny vydané přímo Garantem mají přednost před pokyny vydanými Správcem. Pokud Správce podle této Smlouvy vydá jakýkoli pokyn, který bude v rozporu s dřívějším pokynem vydaným přímo Garantem, bude Obsluhovatel O takovém rozporu Okamžitě písemně informovat Garanta a Správce a vyčká písemného sdělení Garanta, jak bude vzniklá situace vyřešena. Do doby oznámení způsobu řešení ze strany Garanta nebude Obsluhovatel rozporné pokyny plnit. Výjimku z tohoto postupu představují situace, kdy bude hrozit nebezpečí z prodlení, v takovém případě se Obsluhovatel pokusí zajistit si alespoň ústní instrukcí od Garanta, popřípadě bude s odbornou péčí postupovat tak, aby zájmy Garanta byly maximálně ochráněny.

2.3 *Odvolání Správce*. Garant je oprávněn Správce odvolat. Odvolání osoby Správce nemá žádné dopady na platnost a účinnost této Smlouvy, Obsluhovatel však v takovém případě již není oprávněn obracet se v záležitostech této Smlouvy na odvolaného Správce, ale pouze na Garanta či na Garantem určenou osobu. Odvolání Správce je vůči Obsluhovateli účinné okamžikem, kdy mu bude oznámeno Garantem nebo předloženo Správcem v písemné podobě, popř. k pozdějšímu datu oznámenému Obsluhovateli Garantem nebo uvedenému v písemném odvolání Správce předloženém Obsluhovateli.

**3 ÚČEL SMLOUVY**

3.1 *Vymezení práv a povinností*. Účelem této Smlouvy je vymezení práv a povinností Smluvních stran v souvislosti se zpracováním osobních údajů Subjektů údajů Obsluhovatelem tak, aby zpracování osobních údajů probíhalo v souladu s ZOOÚ a aby byla zajištěna dostatečná a účinná ochrana zpracovávaných osobních údajů.

**4 PŘEDMĚT SMLOUVY**

4.1 *Pověření Obsluhovatele zpracováním osobních údajů*. Garant touto Smlouvou pověřuje Obsluhovatele zpracováním osobních údajů Subjektů údajů za podmínek sjednaným touto Smlouvou a Obsluhovatel se zavazuje provádět na základě pověření Garanta v souladu se ZOOÚ a touto Smlouvou zpracování osobních údajů Subjektů údajů prostředky, způsobem, v rozsahu a za účelem určeným Garantem v této Smlouvě. Obsluhovatel je povinen po celou dobu trvání této Smlouvy dodržovat bezpečnostní záruky dle článku 8.

4.2 *Prostředky a způsob Zpracování osobních údajů*. Osobní údaje subjektů údajů budou Obsluhovatelem zpracovány manuálně na písemných nosičích i automatizované v elektronické podobě, zejména těmito způsoby:

(a) shromažďování,  
(b) ukládání na nosiče informací,  
(c) předávání,  
(d) uchovávání,  
(e) blokování,  
(f) likvidace.

**5 ÚČEL ZPRACOVÁNÍ OSOBNÍCH ÚDAJŮ**

5.1 *Účel Zpracování osobních údajů*. Ke zpracování osobních údajů Subjektů údajů bude ze strany Obsluhovatele docházet výlučně za účelem plnění následujících povinností Obsluhovatele dle smlouvy o zřízení a provozu Kontaktního místa SKC:

(a) příjem souhlasů se zpracováním osobních údajů od Subjektů údajů v souvislosti s přijetím žádostí o vydání Karty a předání tohoto souhlasu Správci,

(b) příjem žádostí o vydání Karty od Subjektů údajů a předání této žádosti Správci,

(c) předání vydaných Karet Subjektům údajů a předání předávacího protokolu Správci,

5.2 *Vzory dokumentů*. Dokumenty uvedené v odstavci 5.1 písm. (a) až (c) jsou tvořeny formuláři, jejichž vzory jsou uvedeny v Přílohách 1 až 3 této Smlouvy. Garant je
***část textu chybí***


**6 ROZSAH ZPRACOVÁNÍ OSOBNÍCH ÚDAJŮ**

6.1 *Rozsah zpracování osobních údajů žadatelů o vydání Karty a držitelů karet.* Zpracování osobních údajů žadatelů o vydání karty a držitelů Karet je Obsluhovatel povinen provádět pouze v následujícím rozsahu nezbytně nutném pro plnění práv a povinností Obsluhovatele o zřízení kontaktního místa SKC

(a) jméno a příjmení,  
(b) průkazová fotografie,  
(c) datum narození,  
(d) titul,  
(e) pohlaví,  
(t) evidenční číslo žádosti o vydání Karty,  
(g) číselné identifikátory Karty a autorizační kódy,  
(h) adresa bydliště a korespondenční adresa,  
(i) emailová adresa,  
(j) telefonní číslo,  
(k) číslo a typ dokladu pro ověření totožnosti,  
(l) podpis,  
(m) údaje o podání žádosti o vydání Karty, vydání a převzetí Karty,  
(n) údaje o úkonech provedených ve vztahu ke Kartě, držiteli Karty a o správě Karty,  
(o) údaje o stavu Karty a aktivaci Kartových aplikací.  

6.2 *Rozsah zpracování osobních údajů zákonných zástupců.* Zpracování osobních údajů zákonných zástupců žadatelů o vydani Karty či držitelů Karty je Obsluhovatel povinen provádět pouze v následujícím rozsahu nezbytně nutném pro plnění práv a povinností Obsluhovatele dle smlouvy o zřízení a provozu Kontaktního místa SKC:

(a) jméno a příjmení, 
(b) datum narození,  
(c) titul,  
(d) adresa bydliště a korespondenční adresa,  
(e) číslo a typ dokladu pro ověření totožnosti,  
(f) podpis.

6.3 *Rozsah zpracování osobních údajů zmocněnců*. Zpracování osobních údajů zmocněnců žadatelů o vydání Karty Či držitelů Karty je Obsluhovatel povinen provádět pouze v následujícím rozsahu nezbytně nutném pro plnění práv a povinností Obsluhovatele dle smlouvy o zřízení a provozu Kontaktního místa SKC:

(a) jméno a příjmení,  
(b) datum narození,  
(c) titul,  
(d) adresa bydliště,  
(e) podpis.

6.4 *Zpracování osobních údajů nad vymezený rozsah.* Pokud Obsluhovatel zpracovává osobní údaje ve větším rozsahu, než jaký je uveden v odstavcích 6.1 až 6.3 platí, že takové osobní údaje nezpracovává pro účely Garanta a Garant za takové zpracování nenese odpovědnost. Ve vztahu k těmto osobním údajům je pak Obsluhovatel ve smyslu ZOOÚ v postavení správce osobních údajů nebo jejich zpracovatele podle toho, zda osobní údaje zpracovává pro své vlastní účely nebo pro účely určené třetí osobou.

**7 PRÁVA A POVINNOSTI OBSLUHOVATELE**

7.1 *Povinnost postupovat v souladu se Smlouvou.* Obsluhovatel je povinen zpracovávat
osobní údaje Subjektů údajů pouze v rozsahu, za účelem, prostředky, způsoby, po
dobu a při dodržování bezpečnostních záruk sjednaných touto Smlouvou.

7.2 *Povinnost postupovat v souladu se zákonem*. Obsluhovatel je při zpracování osobních
údajů dle této Smlouvy povinen postupovat s náležitou odbornou péčí tak, aby
neporušil žádnou povinnost uloženou mu ZOOÚ či jiným obecně závazným právním
předpisem nebo svým jednáním nezpůsobil porušení ZOOÚ či jiného obecně
závazného právního předpisu na straně Garanta nebo Správce.

7.3 *Povinnost postupovat v souladu s pokyny Garanta*. Obsluhovatel je povinen se při
zpracování osobních údajů dle této Smlouvy řídit pokyny Garanta a Správce.
Obsluhovatel je povinen pokyny Garanta a Správce s odbornou péčí přezkoumat a v
případě nevhodnosti udělených pokynů na tuto skutečnost Garanta neprodleně
upozornit a takové pokyny neplnit. Pokud Obsluhovatel poruší tuto povinnost,
odpovídá Garantovi za škodu, která mu tím vznikla. Trvá-Ii však Garant na udělených
pokynech, je Obsluhovatel povinen se jimi řídit; v takovém případě neodpovídá vůči
Garantovi za škodu, která mu v důsledku plnění těchto pokynů vznikne.

7.4 *Povinnost předcházet škodám*. Jestliže Obsluhovatel zjistí, že Garant či Správce
porušuje povinnosti uložené ZOOÚ správci či zpracovateli osobních údajů nebo že
takové porušení povinností ze strany Garanta či Správce hrozí, je povinen Garanta a
Správce o této skutečnosti neprodleně písemně informovat. Hrozí-li nebezpečí z
prodlení, je Obsluhovatel povinen Správce informovat též telefonicky.

7.5 *Získávání souhlasů Subjektů údajů se zpracováním jejich osobních údajů a plnění
Informační povinnosti podle § 11 ZOOÚ*. Obsluhovatel bude prostřednictvím „Souhlasu se zpracováním osobních údajů a poskytnutí informací a poučení 0 právech subjektů
údajů”, který tvoří Přílohu 4 této Smlouvy, získávat za Garanta souhlasy Subjektů údajů
se zpracováním jejich osobních údajů a plnit vůči Subjektům údajů za Garanta
informační povinnost podle § 11 ZOOÚ. Obsluhovatel si bude při získávání souhlasů
podle tohoto odstavce Smlouvy počínat tak, aby byla řádně splněna povinnost Garanta
podle § 5 odstavce 4 ZOOÚ.

7.6 *Povinnost šetřit práva Subjektů údajů.* Obsluhovatel je povinen dbát na to, aby žádný
ze Subjektů údajů neutrpěl újmu na svých právech, zejména na právu na zachování
lidské důstojnosti, a také dbá na ochranu před neoprávněným zasahováním do
soukromého a osobního života Subjektů údajů.

7.7 *Povinnost informovat o stížností Subjektu údajů.* Pokud se kterýkoli Subjekt údajů
obrátí na Obsluhovatele s žádostí o vysvětlení ve smyslu § 21 odstavec 1 písm. a) ZOOÚ nebo s žádostí o odstranění závadného stavu ve smyslu § 21 odstavec 1 písm. b) ZOOÚ je Obsluhovatel povinen o této skutečnosti Správce neprodleně písemně informovat a
dále postupovat v souladu s pokyny Správce. Hrozí-li nebezpečí z prodlení, je
Obsluhovatel povinen Správce informovat též telefonicky.

7.8 *Kontrola ze strany Garanta*. Obsluhovatel je povinen Správci kdykoli i bez předchozího
upozornění umožnit kontrolu dodržování povinností, ke kterým se Obsluhovatel
zavázal touto Smlouvou nebo které mu ukládá ZOOÚ, a při provádění kontroly
poskytnout Správci veškerou potřebnou součinnost. O průběhu a výsledcích kontroly
bude mezi Správcem a Obsluhovatelem sepsán písemný protokol, přičemž Garant a
Správce obdrží každý po jednom vyhotovení takového protokolu. Provedení kontroly
dle tohoto odstavce je právem nikoli povinnosti Garanta a nijak nezbavuje
Obsluhovatele odpovědnosti za nedostatky při zpracování osobních údajů, které v
rámci provedené kontroly nebyly Správcem zjištěny.

7.9 *Odstranění nedostatků. *Pokud budou při kontrole dle odstavce 7.8 zjištěny jakékoli
nedostatky při zpracování osobních údajů, je Obsluhovatel povinen tyto nedostatky
neprodleně odstranit, nejpozději však do 24 hodin od okamžiku kontroly, nebude-li se
Správcem písemně sjednána jiná lhůta.

7.10 *Povinnost informovat o kontrole ze strany ÚOOÚ*. Obsluhovatel je povinen Garantovi a
Správci neprodleně oznámit provedení kontroly ze strany ÚOOÚ a poskytnout
Garantovi a Správci podrobné informace o průběhu kontroly a kopii kontrolního
protokolu. Obsluhovatel je povinen Garanta a Správce informovat též o zahájení
správního řízení o uložení opatření k nápravě a/nebo uložení pokuty a poskytnout
Garantovi a Správci podrobné informace o průběhu a výsledcích tohoto řízení; na
žádost Garanta či Správce je Obsluhovatel povinen poskytnout Garantovi Či Správci
písemnou plnou moc k nahlížení do spisu týkajícího se zahájeného řízení. Obsluhovatel
je povinen plnit vůči ÚOOÚ povinnosti kontrolovaného podle § 39 a § 40 ZOOÚ a v
případě uložení opatření k nápravě se zavazuje poskytnout Garantovi a Správci kopii
zprávy o přijatých opatřeních.

7.11 *Povinnost uchovávat osobní údaje a povinnost likvidace*. Obsluhovatel je povinen a oprávněn uchovávat osobní údaje Subjektů údajů pouze pro dobu, která je nezbytná
pro účely jejich zpracování dle odstavce 5.1. Jakmile pomine účel, pro který byly osobní
údaje zpracovávány, je Obsluhovatel povinen provést v souladu s předchozí písemnou
dohodou uzavřenou se Správcem fyzickou likvidaci osobních údajů nebo předat osobní
údaje Správci. O provedení likvidace osobních údajů nebo předání osobních údajů
Správci bude sepsán písemný protokol, přičemž Garant a Správce obdrží každý po
jednom vyhotovení takového protokolu.

**8 ZÁRUKY OBSLUHOVATELE**

8.1 *Technicko-oraanizační opatření*. Obsluhovatel se zavazuje přijmout a dodržovat taková
technická a organizační opatření, aby nemohlo dojít k neoprávněnému nebo
nahodilému přístupu k osobním údajům zpracovávaným na základě této Smlouvy, k
jejich neoprávněné změně, zničení, ztrátě, zpracování či zneužití. V této souvislosti se
Obsluhovatel zejména, nikoliv však výlučně, zavazuje, že přijme a bude dodržovat
následující organizační a technická opatření:

 (a) přístup k osobním údajům zpracovávaným na základě této Smlouvy umožní
pouze pověřeným osobám. Pověřenou osobou se pro účely této Smlouvy rozumí
fyzická osoba v pracovněprávním či jiném obdobném vztahu k Obsluhovateli,
která se písemně zavázala zachovávat mlčenlivost o zpracovávaných osobních
údajích a o přijatých bezpečnostních opatřeních, jejichž zveřejnění by ohrozilo
zabezpečení osobních údajů, a který se písemně zavázal tato bezpečnostní
opatření dodržovat, přičemž závazek mlčenlivosti trvá i po ukončení této
Smlouvy jakýmkoli způsobem nebo v případě skončení pracovněprávního,
mandátního či jiného obdobného vztahu mezi touto osobou a Obsluhovatelem,

(b)bude používat odpovídající technické zařízení a programové vybavení způsobem,
který vyloučí neoprávněný či nahodilý přístup k osobním údajům ze strany jiných
než pověřených osob,

(C)bude osobní údaje uchovávat v náležitě zabezpečených objektech a místnostech,

(d) osobní údaje v elektronické podobě bude uchovávat na zabezpečených
serverech nebo na zabezpečených nosičích dat, ke kterým budou mít přístup
pouze pověřené osoby na základě jedinečných přístupových kódů či hesel,

(e) osobní údaje v elektronické podobě bude pravidelně zálohovat,

(Í) dálkový přenos osobních údajů bude probíhat pouze prostřednictvím veřejně
nepřístupné sítě nebo prostřednictvím zabezpečeného přenosu po veřejných
sítích,

(g) osobní údaje na písemných nosičích bude uchovávat na zabezpečených místech,
ke kterým budou mít přístup pouze pověřené osoby,

(h) povede evidenci o dálkovém a fyzickém přístupu k osobním údajům, která
umožní určit a ověřit, kdy, kým a z jakého důvodu byly osobní údaje
zaznamenány nebo jinak zpracovány a komu byly osobní údaje předány.

8.2 *Dokumentace provedených opatření.* Obsluhovatel je povinen dokumentovat
technicko-organizační opatření přijatá k zajištění ochrany osobních údajů v souladu se ZOOÚ a jinými právními předpisy. V rámci kontroly dle odstavce 7.8 je Obsluhovatel
povinen předložit Správci dokumentaci provedených opatření k nahlédnutí a na žádost mu předat fotokopii této dokumentace.

**9 ODPOVĚDNOST ZA PORUŠENÍ SMLOUVY**

9.1 *Odpovědnost za škodu*. Obsluhovatel odpovídá Garantovi za jakoukoli škodu vzniklou v
důsledku porušení povinností uložených Obsluhovateli ZOOÚ, jiným obecně závazným
právním předpisem nebo touto Smlouvou.

9.2 *Smluvní pokuta při porušení povinností dle odstavce 7.8.* V případě neumožnění
provedení kontroly dle odstavce 7.8 nebo při neposkytnutí součinnosti potřebné pro
řádné provedení této kontroly je Obsluhovatel povinen zaplatit Garantovi smluvní
pokutu ve výši 100.000,- Kč za každé jednotlivé porušení povinnosti.

9.3 *Smluvní pokuta při porušení povinnosti dle odstavce 7.9.* V případě prodlení
Obsluhovatele s odstraněním nedostatků zjištěných při kontrole dle odstavce 7.9 je
Obsluhovatel povinen zaplatit Garantovi smluvní pokutu ve výši 10.000,- Kč za každý
den prodlení.

9.4 *Povinnost nahradit škodu.* Zaplacení smluvní pokuty nezbavuje Obsluhovatele závazku
splnit danou povinnost. Garant je vedle smluvní pokuty oprávněn požadovat též
náhradu škody způsobené porušením příslušné povinnosti v plné výši.

9.5 *Slib odškodnění*. Pokud bude Garantovi v důsledku porušení povinnosti Obsluhovatele
pravomocně uložena povinnost zaplatit pokutu podle ZOOÚ, Obsluhovatel se zavazuje,
že Garantovi poskytne odškodnění v plné výši uložené pokuty. Okolnosti vylučující
odpovědnost za škodu neruší ani neomezují závazek Obsluhovatele poskytnout
odškodnění.

**10 DOBA TRVÁNÍ SMLOUVY A ZPŮSOBY JEJÍHO UKONČENÍ**

10.1 *Platnost a účinnost*. Tato smlouva vstupuje v platnost a nabývá účinnosti dnem jejího podpisu oběma Smluvními stranami.

10.2 *Doba trvání Smlouvy*. Tato Smlouva se uzavírá na dobu trvání smlouvy o zřízení a
provozu Kontaktního místa SKC. Ukončení smlouvy o zřízení a provozu Kontaktního
místa SKC z jakéhokoli důvodu má za následek automatické skončení této Smlouvy ke
dni, ke kterému skončí smlouva o zřízení a provozu Kontaktního místa SKC, nebude-li
Smluvními stranami písemně sjednáno jinak.

10.3 *Ukončení Smlouvy dohodou.* Tuto Smlouvu je možné ukončit písemnou dohodou
podepsanou Správcem a Obsluhovatelem. Smlouva v takovém případě končí ke dni
uvedenému v dohodě.

10.4 *Ukončení Smlouvy výpovědí Obsluhovatele.* V případě uvedeném v odstavci 5.2 je
Obsluhovatel oprávněn tuto Smlouvu vypovědět s výpovědní lhůtou 3 měsíců ke konci
kalendářního měsíce s tím, že písemná výpověď musí být Správci doručena do 14 dnů
ode dne, kdy bylo Obsluhovateli odesláno písemné oznámení o změně přílohy. V
případě zmeškání lhůty pro doručení písemné výpovědi Správci právo Obsluhovatele
vypovědět Smlouvu zaniká.

10.5 *Ukončení smlouvy odstoupením Garanta.* Garant je oprávněn od této Smlouvy
odstoupit v případě, že Obsluhovatel poruší své povinnosti dle ZOOÚ nebo této
Smlouvy a nezjedná nápravu ani do 3 dnů ode dne, kdy mu byla Správcem odeslána
výzva ke zjednání nápravy. Smlouva v takovém případě zaniká dnem, kdy Obsluhovateli
dojde písemné odstoupení Správce od této Smlouvy.

10.6 *Následky ukončení Smlouvy dohodou, výpovědí či odstoupením.* Ukončení této Smlouvy
na základě dohody Smluvních stran, výpovědi Obsluhovatele nebo z důvodu
odstoupení Garanta má za následek automatický zánik smlouvy o zřízení a provozu
Kontaktního místa SKC ke dni, ke kterému skončí tato Smlouva.

10.7 *Postup při ukončení Smlouvy*. V případě ukončení této Smlouvy z jakéhokoli důvodu
provede Obsluhovatel v souladu s předchozí písemnou dohodou uzavřenou se
Správcem fyzickou likvidaci osobních údajů nebo předá osobní údaje Správci; o
provedení likvidace osobních údajů nebo předání osobních údajů Správci bude sepsán
písemný protokol, přičemž Garant a Správce obdrží každý po jednom vyhotovení
takového protokolu.

**11 SOUČINNOST A VZÁJEMNÁ KOMUNIKACE SMLUVNÍCH STRAN**

11.1 *Závazek Spolupracovat.* Smluvní strany se zavazují poskytovat si při plnění této
Smlouvy nezbytnou součinnost a předávat si navzájem informace potřebné k řádnému
plnění jejich závazků dle této Smlouvy. Není-li touto Smlouvou stanoveno nebo
Garantem Obsluhovateli oznámeno jinak, je Obsluhovatel povinen poskytovat
součinnost a plnit informační povinnost vůči Správci.

11.2 *Doručování*. Veškerá oznámení, žádosti nebo jiná sdělení podle této Smlouvy budou
učiněna písemně, pokud Smlouva výslovně nepovoluje formu jinou. Tato oznámení,
žádosti nebo jiná sdělení budou považována za řádně učiněná, pokud budou doručena
osobně, prostřednictvím kurýra nebo zaslána poštou subjektu, vůči kterému mají nebo
mohou být učiněná, a to na kontakty uvedené v odstavci 11.3 nebo na kontakty, které
příslušný subjekt písemně oznámí. Oznámení o změně kontaktních údajů nabývá účinnosti 3. pracovní den po doručení nebo v pozdější den v oznámení uvedeny.
Doručovat elektronickou poštou či faxem lze pouze za současného zaslání
doručovaného sdělení poštou. U písemností zaslaných na níže uvedené kontakty či
řádně oznámené kontakty se má za to, že účinky doručení nastaly 3. dne následujícího
po dní odeslání písemnosti.

11.3 *Kontakty*. Pro účely oznamování a doručování platí ke dni podpisu této Smlouvy níže uvedené kontakty:

**Adresy pro doručování.**

Adresa Garanta: ...  
Adresa Správce: ...  
Adresa Obsluhovatele: ...  

**E-mailové adresy.**

E-mailová adresa Garanta: ...  
E-mailová adresa Správce: ...  
E-mailová adresa Obsluhovatele: ...  

**Telefonní čísla.**

Telefonní číslo Garanta: ...  
Telefonní číslo Správce: ...  
Telefonní číslo Obsluhovatele: ...  

**Čísla faxu.**

Číslo faxu Garanta: ...  
Číslo faxu Správce: ...  
Číslo faxu Obsluhovatele: [...  

**12 ZÁVĚREČNÁ USTANOVENÍ**

12.1 *Právní režim*. Vztahy touto Smlouvou výslovně neupravené se řídí ZOOÚ a dalšími
obecně závaznými právními předpisy České republiky v platném a účinném znění.

12.2 *Oddělitelnost ustanovení*. V případě, že kterékoli ustanovení této Smlouvy je nebo se
stane či bude shledáno neplatným nebo nevymahatelným, neovlivní to (v maximálním
rozsahu povoleném právními předpisy) platnost a vymahatelnost zbývajících
ustanovení této Smlouvy. Smluvní strany se v takovém případě zavazují nahradit
neplatné či nevymahatelné ustanovení sjednáním ustanovení platného a
vymahatelného, které bude mít do nejvyšší možné míry stejný a právními předpisy
přípustný význam a účinek, jako mělo ustanovení, jež má být nahrazeno.

12.3 *Dohoda Smluvních stran*. Tato Smlouva představuje úplnou dohodu Smluvních stran ve
vztahu k předmětu této Smlouvy a ruší a nahrazuje jakékoli předchozí písemné a ústní
dohody a ujednání vzniklé v souvislosti s předmětem této Smlouvy.

12.4 *Změny Smlouvy*. Smlouva a její přílohy mohou být měněny nebo doplňovány pouze
způsobem výslovně dohodnutým ve Smlouvě nebo, v případech, na které se tato
výslovná ujednání nevztahují, formou písemných dodatků podepsaných oběma
Smluvními stranami. Smlouva může být zrušena pouze písemnou formou.

12.5 *Počet vyhotovení*. Tato Smlouva se vyhotovuje ve 3 stejnopisech, přičemž každý
stejnopis má platnost originálu. Garant obdrží 2 stejnopisy Smlouvy, z nichž 1 předá
Správci. Obsluhovatel obdrží 1 stejnopis Smlouvy.

12.6 *Přílohy*. Nedílnou součástí této Smlouvy jsou přílohy:

1. Vzor formuláře souhlas se zpracováním osobních údajů

2. Vzor formuláře žádost o vydání Karty

3. Vzor formuláře předávací protokol k předání karty

4. Souhlas se zpracováním osobních údajů a poskytnutí informací a poučení o právech
subjektu údajů

12.7 *Prohlášení Smluvních stran*. Smluvní strany závěrem prohlašují a stvrzují, že si tuto smlouvu před jejím podpisem přečetly a že veškerá ujednání obsažená v této smlouvě
byla sjednána svobodně, vážně a určitě, na důkaz Čehož připojuji pod smlouvou své podpisy.

ZA HLAVNÍ MĚSTO PRAHA ZA [...]  
MÍSTO:  
DATUM:   
 

 

(PODPIS A OTISK RAZÍTKA)   
Jméno: ...  
Funkce: ...  


ZA  [...]  
MÍSTO:  
DATUM:   
 

 

(PODPIS A OTISK RAZÍTKA)   
Jméno: ...  
Funkce: ...  


  
 

 



