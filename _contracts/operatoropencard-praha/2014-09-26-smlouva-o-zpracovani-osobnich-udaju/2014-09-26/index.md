
Stejnopis č. 4

 

##SMLOUVA o ZPRACOVÁNÍ OSOBNÍCH ÚDAJŮ

 

INO/40/06/OO3087/2014

uzavřená mezi následujícími stranami

Hlavní město Praha

jako „Garant”

a

Operátor OPENCARD, a.s

jako „Správce” či „Obsluhovatel”



##SMLOUVA o ZPRACOVÁNÍ OSOBNÍCH ÚDAJŮ

uzavřená podle § 6 zákona Č. 101/2000 Sb., o ochraně osobních údajů, ve znění pozdějších předpisů  
(dále jen **„Smlouva“**)

MEZI:







(1) **Hlavní město Praha**, se sídlem na adrese Mariánské nám. 2/2, Praha 1, PSČ 110 00, IČ:00064581 (dále jen **„Garant"**) zastoupené primátorem hl. m. Prahy RNDr. Tomášem Hudečekem, Ph.D.,

(2) **Operátor OPENCARD, a.s.**, se sídlem na adrese Opletalova 929/22, 110 00 Praha 1, IČ: 02795281, zapsaná v obchodním rejstříku vedeném Městským soudem v Praze, oddíl B, vložka 19676, zastoupená Ing. Petrem Vychodilem, předsedou představenstva, a panem Ondřejem Košťálem, členem představenstva (dále také jako „Správce“ nebo **„Obsluhovatel”**)

(společně dále jen **„Smluvní strany”** nebo též jednotlivě jen **„Smluvní strana”**)

**PREAMBULE**

(A) VZHLEDEM K TOMU, ŽE Správce zajišťuje na základě Smlouvy o zajištění provozu
Pražského centra kartových služeb (dále jen „Smlouvy o provozu PCKS“) uzavřené s
Garantem provoz PCKS a v jeho rámci provoz SKC (jak jsou tyto pojmy definovány níže);

(B)VZHLEDEM K TOMU, ŽE Garant a Správce se v rámci Smlouvy o provozu PCKS dohodli na
tom, že Správce bude v rámci jeho činnosti dle Smlouvy o provozu PCKS zpracovávat
osobní údaje třetích osob a že za tímto účelem bude mezi nimi v souladu s ustanovením
odstavce 5.2.2 uvedené smlouvy uzavřena Smlouva o zpracování osobních údajů;

(C) VZHLEDEM K TOMU, ŽE Správce bude při plnění povinností ze Smlouvy o provozu PCKS
jako Obsluhovatel zpracovávat osobní údaje pro účely stanovené Garantem ve smyslu
ZOOÚ;

(D) VZHLEDEM K TOMU, ŽE Garant je povinen uzavřít se Správcem písemnou smlouvu o
zpracování osobních údajů, ve které zejména Správce Garantovi poskytne dostatečné záruky Správce jako Obsluhovatele o technickém a organizačním zabezpečení ochrany osobních údajů;

(E) UZAVÍRAJÍ Smluvní strany níže uvedeného dne, měsíce a roku tuto Smlouvu.


###1 OBECNÁ USTANOVENÍ

**1.1 DEFINICE POJMŮ**

Níže uvedené pojmy používané ve Smlouvě s velkými počátečními písmeny budou mít k
nim přiřazený následující význam, pokud ze Smlouvy nebo z jejího kontextu nevyplývá
něco jiného:

1.1.1 **„Garant"** znamená hlavní město Prahu jako Smluvní stranu této Smlouvy, která
určuje účel a prostředky zpracování osobních údajů.

1.1.2 **„Karta“** znamená multifunkční čipovou Kartu Opencard vydávanou Garantem.

1.1.3 **„Obsluhovatel“** znamená Smluvní stranu této Smlouvy, která je v souvislosti
s touto smlouvou rovněž jako „Správce“ smluvní stranou Smlouvy o provozu
PCKS jakožto osoba, která se zavázala zajistit pro Garanta provoz PCKS.

1.1.4 **„Osobní údaj”** znamená jakoukoli informaci týkající se určeného nebo
určitelného Subjektu údajů. Pojem „osobní údaj” může být v textu Smlouvy
používán i s malým počátečním písmenem.

1.1.5 **„SKC”** znamená Servisní kartové centrum, které představuje soubor technických
a dalších hmotných a nehmotných prostředků, jež slouží k vydávání, správě,
provozu a údržbě Karet a k interakci s jednotlivými Kartovými aplikacemi.

1.1.6 **„Kartová aplikace“** znamená soubor hardwarových, softwarových a dalších hmotných a nehmotných prostředků, existující v rámci PCKS a umožňující
s využitím Karet přístup ke službám poskytovaným Provozovatelem, popř. jiným
subjektem na základě zvláštní smlouvy s Provozovatelem.

1.1.7 **„Provozovatel“** znamená právní subjekt, který provozuje Kartovou aplikaci. 

1.1.8 **„Subjekt údajů“** je fyzická osoba, ke které se vztahují zpracovávané osobní údaje. Pro účely této Smlouvy je Subjektem údajů žadatel o vydání Karty, držitel Karty nebo zákonný zástupce či zmocněnec těchto osob.

1.1.9 **„ÚOOÚ“** znamená Úřad pro ochranu osobních údajů dle ZOOÚ.

1.1.10 **„ZOOÚ"** znamená zákon č. 101/2000 Sb., o ochraně osobních údajů, ve znění  pozdějších předpisů, popřípadě obecně závazný právní předpis, kterým může být tento zákon v budoucnu nahrazen.

1.1.11 **„Zpracování osobních údajů“** znamená v souladu se ZOOÚ jakoukoli operaci nebo soustavu operací, které Garant, Správce nebo Obsluhovatel systematicky provádějí s osobními údaji, a to automatizované nebo jinými prostředky. Pojem „zpracování osobních údajů" může být v textu Smlouvy používán i s malým
počátečním písmenem.

1.1.12 **„PCKS”** znamená Pražské centrum kartových služeb jako systém přístupu ke
službám prostřednictvím Karet, který sestává z SKC a Kartových aplikací.

1.1.13 **„Smlouva“** znamená tuto smlouvu o zpracování osobních údajů.

1.1.14 1.1.2 znamená Smlouvu o zajištění provozu Pražského centra
kartových služeb (lNO/40/06/OO3083/2014), která byla uzavřena dne 9.9.2014
mezi Hlavním městem Praha jako Garantem a společností Operátor OPENCARD,
a.s. jako Správcem.

1.1.15 **„Osobní Karta bez evidence”** je Karta, u které SKC nevede záznam o tom, kdo je
jejím držitelem. Na potisku Osobní Karty bez evidence jsou uvedeny osobní
údaje jejího držitele.

###1.2 POSTAVENÍ PŘI ZPRACOVÁNÍ OSOBNÍCH ÚDAJŮ

1.2.1 <u>*Postavení Garanta*</u>. Garant určuje účel a prostředky zpracování osobních údajů
Subjektů údajů, provádí jejich zpracování a odpovídá za něj. Garant je oprávněn
pověřit zpracováním osobních údajů jiný subjekt. Garant je v postavení správce
osobních údajů podle § 4 písm. j) ZOOÚ.

1.2.2 <u>*Postavení Správce*</u>. Správce na základě pověření Garanta dle této Smlouvy
zpracovává osobní údaje Subjektů údajů. Správce je v postavení zpracovatele
osobních údajů podle § 4 písm. k) ZOOÚ.

###1.3 VÝKLADOVÁ PRAVIDLA

1.3.1 <u>*Odkazy ve Smlouvě*</u>. Kde se v této Smlouvě odkazuje na kapitoly, články,
odstavce Či jinak pojmenovaná ustanovení nebo přílohy bez další specifikace,
rozumí se tím ustanovení a přílohy této Smlouvy.

###2 ÚČEL SMLOUVY

2.1 <u>*Vymezení práv a povinností.*</u> Účelem této Smlouvy je vymezení práv a povinností
Smluvních stran v souvislosti se zpracováním osobních údajů Subjektů údajů
Obsluhovatelem tak, aby zpracování osobních údajů probíhalo v souladu se ZOOÚ a aby byla zajištěna dostatečná a účinná ochrana zpracovávaných osobních údajů.

###3 PŘEDMĚT SMLOUVY

3.1 <u>*Pověření Obsluhovatele zpracováním osobních údajů*</u>. Garant touto Smlouvou pověřuje
Obsluhovatele zpracováním osobních údajů Subjektů údajů za podmínek sjednaných
touto Smlouvou a Obsluhovatel se zavazuje provádět na základě pověření Garanta v
souladu se ZOOÚ a touto Smlouvou zpracování osobních údajů Subjektů údajů
prostředky, způsobem, vrozsahu, po dobu a za účelem určeným Garantem v této Smlouvě. Obsluhovatel je povinen po celou dobu trvání této Smlouvy dodržovat
bezpečnostní záruky dle článku 8.

3.2 *<u>Prostředky a způsob Zpracování osobních údajů*</u>. Osobní údaje Subjektů údajů budou
Obsluhovatelem zpracovány manuálně na písemných nosičích i automatizované v
elektronické podobě, zejména těmito způsoby:

(a) shromažďování,  
(b) ukládání na nosiče informací,  
(c) předávání,  
(d) uchovávání,  
(e) blokování,  
(f) likvidace.

###4 ÚČEL ZPRACOVÁNÍ OSOBNÍCH ÚDAJŮ

4.1 <u>*Účel zpracování osobních údajů*</u>. Ke zpracování osobních údajů Subjektů údajů bude ze
strany Správce docházet výlučně za účelem plnění povinností Správce dle Smlouvy O
provozu PCKS.
4.2 <u>*Zpracování osobních údajů pro jiné účely.*</u> Pokud Obsluhovatel zpracovává osobní údaje
Subjektů údajů pro jiné účely než účely Garanta uvedené v odstavci 4.1 platí, že u
takových osobních údajů Obsluhovatel neprovádí zpracování z pověření Garanta a
Garant za takové zpracování nenese Odpovědnost. Ve vztahu k těmto osobním údajům je pak Obsluhovatel ve smyslu ZOOÚ v postavení správce osobních údajů nebo jejich zpracovatele podle toho, zda osobní údaje zpracovává pro své vlastní účely nebo pro
účely určené třetí osobou.

###5 ROZSAH ZPRACOVÁNÍ OSOBNÍCH ÚDAJŮ

5.1 <u>*Rozsah zpracovávaných osobních údajů.*</u> Obsluhovatel bude zpracovávat osobní údaje
Subjektů údajů pouze v rozsahu nezbytném pro zajištění provozu PCKS a pro výkon
práv a povinností Obsluhovatele dle smlouvy o zajištění provozu PCKS. Rozsah
osobních údajů zpracovávaných ve vztahu k určitým skupinám Subjektů údajů je blíže
specifikován v Odstavcích 5.2 až 5.5.

5.2 <u>*Rozsah zpracování osobních údajů žadatelů o vydání Karty a držitelů Karet*</u>. Zpracování osobních údajů žadatelů O vydání Karty a držitelů Karet je Obsluhovatel povinen
provádět pouze v následujícím rozsahu nezbytně nutném pro plnění práv a povinností Obsluhovatele dle Smlouvy O provozu PCKS:

(a) jméno a příjmení,  
(b) průkazová fotografie,  
(c) datum narození,  
(d) titul (pokud je tento údaj poskytnut),  
(e) pohlaví (pokud je tento údaj poskytnut),  
(t) evidenční číslo žádosti O vydání Karty,  
(g) číselné identifikátory Karty a autorizační kódy,  
(h) adresa bydliště,  
(i) korespondenční adresa (pokud je tento údaj poskytnut),  
(j) emailová adresa (pokud je tento údaj poskytnut),  
(k) telefonní číslo (pokud je tento údaj poskytnut),  
(l) číslo a typ dokladu pro ověření totožnosti,  
(m) podpis,  
(n) údaje o podání žádosti o vydání Karty, vydání a převzetí Karty,  
(o) údaje o úkonech provedených ve vztahu ke Kartě, držiteli Karty a o správě Karty,  
(p) údaje o stavu Karty a aktivaci Kartových aplikací.

5.3 <u>*Rozsah zpracování osobních údajů zákonných zástupců.*</u> Zpracování osobních údajů zákonných zástupců žadatelů o vydání Karty Či držitelů Karty je Obsluhovatel povinen provádět pouze v následujícím rozsahu nezbytně nutném pro plnění práv a povinností Obsluhovatele dle Smlouvy o provozu PCKS:

(a) jméno a příjmení,  
(b) datum narození,  
(c) titul (pokud je tento údaj poskytnut),  
(d) adresa bydliště (pokud je tento údaj poskytnut),  
(e) korespondenční adresa (pokud je tento údaj poskytnut),  
(f) číslo a typ dokladu pro ověření totožnosti,  
(g) podpis.

5.4 <u>*Rozsah zpracování osobních údajů zmocněnců*</u>. Zpracování osobních údajů zmocněnců
žadatelů o vydání Karty Či držitelů Karty je Obsluhovatel povinen provádět pouze v
následujícím rozsahu nezbytně nutném pro plnění práv a povinností Obsluhovatele dle
Smlouvy o provozu PCKS:

(a) jméno a příjmení, 
(b) datum narození,  
(c) titul (pokud je tento údaj poskytnut),  
(d) adresa bydliště,  
(e) podpis.

5.5 <u>*Zpracování osobních údajů nad vymezený rozsah*</u>. Pokud Obsluhovatel zpracovává
osobní údaje ve větším rozsahu, než jaký je uveden v odstavcích 5.1 až 5.4 platí, že
takové osobní údaje nezpracovává pro účely stanovené Garantem a Garant za takové
zpracování nenese odpovědnost. Ve vztahu k těmto osobním údajům je pak
Obsluhovatel ve smyslu ZOOÚ v postavení správce osobních údajů nebo jejich
zpracovatele podle toho, zda osobní údaje zpracovává pro své vlastní účely nebo pro
účely určené třetí osobou.

###6 DOBA ZPRACOVÁNÍ OSOBNÍCH ÚDAJŮ

6.1 <u>*Zpracování osobních údajů z důvodu využívání Karty*</u>. Obsluhovatel bude osobní údaje
konkrétních žadatelů o vydání Karty, držitelů Karet a zákonných zástupců či zmocněnců
těchto osob zpracovávat podle této Smlouvy po dobu, po kterou je vydána a SKC
udržována příslušná Karta, k níž má Subjekt údajů vztah, nebo je o vydání Karty
žádáno; a dále po dobu 30 dnů následujících po zániku vztahu Subjektu údajů ke Kartě.
V případě Osobní Karty bez evidence však platí, že osobní údaje budou zpracovávány
pouze po dobu nezbytnou pro vydání Osobní Karty bez evidence; po jejím vydání
budou osobní údaje zlikvidovány. Osobní údaje zpracovávané výhradně v souvislosti se zpřístupněním určité Kartové aplikace budou Obsluhovatelem zpracovávány po dobu,
po kterou je na příslušné Kartě, k níž má Subjekt údajů vztah, vyhrazen pro tuto
Kartovou aplikaci datový prostor nebo je o vyhrazení datového prostoru pro tuto
Kartovou aplikaci žádáno nebo po kterou je příslušná Karta vdané Kartové aplikaci
využívána; a dále po dobu 30 dnů následujících po vymazání této Kartové aplikace
z datového prostoru Karty nebo po skončení využívání Karty v této Kartové aplikaci.
Správce nebude zpracovávat osobní údaje po uplynutí 30 dnů od odvolání souhlasu se
zpracováním osobních údajů Subjektem údajů.

6.2 <u>*Zpracování osobních údajů z důvodu ochrany práv Garanta*</u>. Po uplynutí doby
zpracování osobních údajů podle odstavce 6.1 mohou být osobní údaje Subjektů údajů
Obsluhovatelem zpracovávány v souladu s ustanovením § 5 odst. 2 písm. e) ZOOÚ
pouze v nezbytném rozsahu a výhradně za účelem ochrany práv a právem chráněných
zájmů Garanta, Obsluhovatele, příjemce nebo jiné dotčené osoby, a to nejdéle po
dobu do konce pátého kalendářního roku následujícího po roce, v němž skončí doba
zpracování osobních údajů podle odstavce 6.1. V souladu s ustanovením § 20 odst. 1
ZOOÚ Obsluhovatel jednotlivé osobní údaje zlikviduje, jakmile pomine účel, pro který
byly osobní údaje zpracovány.

6.3 <u>*Zpracování osobních údajů po skončení doby zpracování*</u>. Pokud Obsluhovatel
zpracovává osobní údaje po delší dobu, než jaká je uvedena v odstavcích 6.1 a 6.2 nebo
nad rozsah Či za jiným účelem než je uvedeno v odstavci 6.2, platí, že takové
zpracování neprovádí pro účely stanovené Garantem dle této Smlouvy a Garant za
takové zpracování nenese odpovědnost. Ve vztahu k těmto osobním údajům je pak
Obsluhovatel ve smyslu ZOOÚ v postavení správce osobních údajů nebo jejich
zpracovatele podle toho, zda osobní údaje zpracovává pro účely stanovené
Obsluhovatelem nebo pro účely stanovené třetí osobou.

###7 PRÁVA A POVINNOSTI OBSLUHOVATELE

7.1 <u>*Povinnost postupovat v souladu se Smlouvou*</u>. Obsluhovatel je povinen zpracovávat osobní údaje Subjektů údajů pouze v rozsahu, za účelem, prostředky, způsoby, po dobu a při dodržování bezpečnostních záruk sjednaných touto Smlouvou.

7.2 <u>*Povinnost postupovat v souladu se zákonem*</u>. Obsluhovatel je při zpracování osobních údajů dle této Smlouvy povinen postupovat s náležitou odbornou péčí tak, aby neporušil žádnou povinnost uloženou mu ZOOÚ Či jiným obecně závazným právním
předpisem nebo svým jednáním nezpůsobil porušení ZOOÚ či jiného obecně závazného právního předpisu na straně Garanta.

7.3 <u>*Povinnost postupovat v souladu s pokyny Garanta*</u>. Obsluhovatel je povinen se při zpracování osobních údajů dle této Smlouvy řídit pokyny Garanta. Obsluhovatel je povinen pokyny Garanta s odbornou péčí přezkoumat a v případě nevhodnosti
udělených pokynů na tuto skutečnost Garanta neprodleně upozornit a takové pokyny
neplnit. Pokud Obsluhovatel poruší tuto povinnost, odpovídá Garantovi za škodu, která mu tím vznikla. Trvá-li však Garant na udělených pokynech, je Obsluhovatel povinen se jimi řídit; v takovém případě neodpovídá vůči Garantovi za škodu, která mu v důsledku plnění těchto pokynů vznikne.

7.4 <u>*Povinnost předcházet škodám*</u>. Jestliže Obsluhovatel zjistí, že Garant porušuje
povinnosti uložené ZOOÚ správci Či zpracovateli osobních údajů nebo že takové
porušení povinností ze strany Garanta hrozí, je povinen Garanta o této skutečnosti neprodleně písemně informovat. Hrozí-li nebezpečí z prodlení, je Obsluhovatel povinen Garanta informovat též telefonicky.

7.5 <u>*Získávání souhlasů Subjektů údajů se zpracováním jejich osobních údajů a plnění
informační povinností podle § 11 ZOOÚ.*</u> Obsluhovatel bude prostřednictvím „Souhlasu
se zpracováním osobních údajů a poskytnutí informací a poučení o právech subjektu
údajů”, který tvoří Přílohu 1 této Smlouvy, získávat za Garanta souhlasy Subjektů údajů
se zpracováním jejich osobních údajů a plnit vůči Subjektům údajů za Garanta
informační povinnost podle § 11 ZOOÚ. Obsluhovatel si bude při získávání souhlasů
podle tohoto odstavce Smlouvy počínat tak, aby byla řádně splněna povinnost Garanta
podle § 5 odstavce 4 ZOOÚ.

7.6 <u>*Povinnost šetřit práva Subjektů údajů*</u>. Obsluhovatel je povinen dbát na to, aby žádný
ze Subjektů údajů neutrpěl újmu na svých právech, zejména na právu na zachování
lidské důstojnosti, a také dbá na ochranu před neoprávněným zasahováním do
soukromého a osobního života Subjektů údajů.

7.7 <u>*Povinnost informovat o stížnosti Subjektu údajů.*</u> Pokud se kterýkoli Subjekt údajů obrátí na Obsluhovatele s žádostí o vysvětlení ve smyslu § 21 odstavec 1 písm. a) ZOOÚ nebo s žádostí o odstranění závadného stavu ve smyslu § 21 odstavec 1 písm. b) ZOOÚ je Obsluhovatel povinen o této skutečnosti Garanta neprodleně písemně informovat a dále postupovat v souladu s pokyny Garanta. Hrozí-li nebezpečí z prodlení, je Obsluhovatel povinen Správce informovat též telefonicky.

7.8 <u>*Kontrola ze strany Garanta.*</u> Obsluhovatel je povinen Garantovi kdykoli i bez
předchozího upozornění umožnit kontrolu dodržování povinností, ke kterým se
Obsluhovatel zavázal touto Smlouvou nebo které mu ukládá ZOOÚ, a při provádění
kontroly poskytnout Garantovi veškerou potřebnou součinnost. O průběhu a
výsledcích kontroly bude mezi Garantem a Obsluhovatelem sepsán písemný protokol,
přičemž Garant a Obsluhovatel obdrží každý po jednom vyhotovení takového
protokolu. Provedení kontroly dle tohoto odstavce je právem nikoli povinností Garanta a nijak nezbavuje Obsluhovatele odpovědnosti za nedostatky při zpracování osobních údajů, které v rámci provedené kontroly nebyly Garantem zjištěny.

7.9 <u>*Odstranění nedostatků*</u>. Pokud budou při kontrole dle odstavce 7.8 zjištěny jakékoli
nedostatky při zpracování osobních údajů, je Obsluhovatel povinen tyto nedostatky
neprodleně odstranit, nejpozději však do 24 hodin od okamžiku kontroly, nebude-li s
Garantem písemně sjednána jiná lhůta.

7.10 <u>*Povinnost informovat o kontrole ze strany ÚOOÚ*</u>. Obsluhovatel je povinen Garantovi
neprodleně oznámit provedení kontroly ze strany ÚOOÚ a poskytnout Garantovi
podrobné informace o průběhu kontroly a kopii kontrolního protokolu. Obsluhovatel je povinen Garanta informovat též o zahájení správního řízení vůči Obsluhovateli o uložení opatření k nápravě a/nebo uložení pokuty a poskytnout Garantovi podrobné
informace o průběhu a výsledcích tohoto řízení; na žádost Garanta je Obsluhovatel
povinen poskytnout Garantovi písemnou plnou moc k nahlížení do spisu týkajícího se zahájeného řízení. Obsluhovatel se pro případ uložení opatření k nápravě zavazuje ve stanovené lhůtě takové opatření k nápravě provést a informovat o takových přijatých opatřeních Garanta.

7.11 <u>*Povinnost uchovávat osobní údaje a povinnost likvidace.*</u> Obsluhovatel je povinen a
oprávněn uchovávat osobní údaje Subjektů údajů pouze pro dobu, která je nezbytná
pro účely jejich zpracování dle odstavce 5.1. Jakmile pomine účel, pro který byly osobní
údaje zpracovávány, je Obsluhovatel povinen provést v souladu s předchozí písemnou
dohodou uzavřenou s Garantem fyzickou likvidaci osobních údajů nebo předat osobní
údaje Garantovi. O provedení likvidace osobních údajů nebo předání osobních údajů
Správci bude sepsán písemný protokol, přičemž Garant obdrží každý po jednom
vyhotovení takového protokolu.

7.12 <u>*Zákaz sdružování osobních údajů.*</u> Jestliže Obsluhovatel zpracovává osobní údaje
v postavení správce osobních údajů pro účely stanovené Obsluhovatelem nebo
v postavení zpracovatele osobních údajů pro účely stanovené subjektem odlišným od
Garanta, nesmí sdružovat osobní údaje získané k těmto účelům s osobními údaji,
které byly získány k účelům stanoveným Garantem dle této Smlouvy.

7.13 <u>*Zpřístupnění osobních údajů.*</u> Obsluhovatel je povinen a oprávněn zpřístupňovat osobní
údaje Subjektů údajů výhradně v souvislosti s provozem PCKS, a to pouze v nezbytném
rozsahu a příjemcům, kterými jsou Provozovatelé těch Kartových aplikací, pro které byl
na základě rozhodnutí držitele Karty na Kartě vyhrazen datový prostor nebo které
držitel Karty využívá, a subjekty podílející se na provozu těchto Kartových aplikací nebo
na provozu PCKS.

7.14 <u>*Plnění informační povinností podle § 12 ZOOÚ.*</u> Obsluhovatel se zavazuje plnit
za Garanta povinnost poskytovat Subjektům údajů informace o zpracování jejich
osobních údajů podle § 12 ZOOÚ. Obsluhovatel je oprávněn požadovat po Subjektu
údajů za poskytnutí informace podle § 12 přiměřenou úhradu nepřevyšující náklady
nezbytné na poskytnutí informace.

###8 ZÁRUKY OBSLUHOVATELE

8.1 <u>*Technicko-oraanizační opatření*</u>. Obsluhovatel se zavazuje přijmout a dodržovat taková
technická a organizační opatření, aby nemohlo dojít k neoprávněnému nebo
nahodilému přístupu k osobním údajům zpracovávaným na základě této Smlouvy, k
jejích neoprávněné změně, zničení, ztrátě, zpracování či zneužití. V této souvislosti se Obsluhovatel zejména, nikoliv však výlučně, zavazuje, že přijme a bude dodržovat následující organizační a technická opatření:

(a) přístup k osobním údajům zpracovávaným na základě této Smlouvy umožní
pouze pověřeným osobám. Pověřenou osobou se pro účely této Smlouvy rozumí
fyzická osoba v pracovněprávním nebo mandátním či jiném obdobném vztahu k
Obsluhovateli, která se písemně zavázala zachovávat mlčenlivost o
zpracovávaných osobních údajích a o přijatých bezpečnostních opatřeních,
jejichž zveřejnění by ohrozilo zabezpečení osobních údajů, a která se písemně
zavázala tato bezpečnostní opatření dodržovat, přičemž závazek mlčenlivosti
trvá i po ukončení této Smlouvy jakýmkoli způsobem nebo v případě skončení pracovněprávního, mandátního Či jiného obdobného vztahu mezi touto osobou a Obsluhovatelem,

(b) zajistí, aby pověřené osoby měly přístup pouze k osobním údajům odpovídajícím oprávnění těchto osob, a to na základě zvláštních individuálních uživatelských oprávnění zřízených výlučně pro tyto osoby,

(c) bude používat odpovídající technické zařízení a programové vybavení způsobem, který vyloučí neoprávněný Či nahodilý přístup k osobním údajům ze strany jiných než pověřených osob,

(d) bude osobní údaje uchovávat v náležitě zabezpečených objektech a místnostech,

(e) osobní údaje v elektronické podobě bude uchovávat na zabezpečených
serverech nebo na zabezpečených nosičích dat, ke kterým budou mít přístup
pouze pověřené osoby na základě jedinečných přístupových kódů Či hesel,

(f) osobní údaje v elektronické podobě bude pravidelně zálohovat,

(g) dálkový přenos osobních údajů bude probíhat pouze prostřednictvím veřejně
nepřístupné sítě nebo prostřednictvím zabezpečeného přenosu po veřejných
sítích,

(h) osobní údaje na fyzických nosičích (v písemné podobě) bude uchovávat na 
zabezpečených místech, ke kterým budou mít přístup pouze pověřené osoby,

(i) povede evidenci o dálkovém a fyzickém přístupu k osobním údajům, která
umožní určit a ověřit, kdy, kým a z jakého důvodu byly osobní údaje
zaznamenány nebo jinak zpracovány a komu byly osobní údaje předány.

 8.2 <u>*Dokumentace provedených opatření*</u>. Obsluhovatel je povinen v dostatečném
rozsahu dokumentovat technicko-organizační opatření přijatá a provedená k zajištění
ochrany osobních údajů v souladu se ZOOÚ a jinými právními předpisy. V rámci
kontroly dle odstavce 7.8 je Obsluhovatel povinen předložit Garantovi dokumentaci
provedených opatření k nahlédnutí a na žádost mu předat fotokopii této
dokumentace.

###9 PŘEDÁVÁNÍ OSOBNÍCH ÚDAJŮ MEZI SMLUVNÍMI STRANAMI

9.1 <u>*Intervaly předávání*</u>. Smluvní strany se zavazují si předávat Osobní na základě předchozí
domluvy podle potřeby.

9.2 <u>*Způsob předávání*</u>: Není-li v této Smlouvě stanoveno jinak, budou si Smluvní strany
předávat Osobní údaje prostřednictvím dálkového přenosu za podmínek stanovených
v odstavci 8.1 písm. g). Smluvní strany si mohou v jednotlivých případech domluvit
i jiný způsob předání.

###10 ODPOVĚDNOST ZA PORUŠENÍ SMLOUVY

10.1 <u>*Odpovědnost za škodu*</u>. Obsluhovatel odpovídá Garantovi za jakoukoli škodu vzniklou v
důsledku porušení povinností uložených Obsluhovateli ZOOÚ, jiným obecně závazným
právním předpisem nebo touto Smlouvou.

10.2 <u>*Povinnost nahradit škodu*</u>. Zaplacení smluvní pokuty nezbavuje Obsluhovatele závazku
splnit danou povinnost. Garant je vedle smluvní pokuty oprávněn požadovat též
náhradu škody způsobené porušením příslušné povinnosti v plné výši.

10.3 <u>*Slib odškodnění*</u>. Pokud bude Garantovi v důsledku porušení povinnosti Obsluhovatele dle této Smlouvy nebo ZOOÚ pravomocně uložena povinnost zaplatit pokutu podle ZOOÚ nebo nahradit škodu či poskytnou peněžité zadostiučinění, Obsluhovatel se zavazuje, že Garantovi poskytne odškodnění v plné výši uložené pokuty nebo uložené náhrady škody či peněžitého zadostiučinění. Okolnosti vylučující odpovědnost za škodu neruší ani neomezují závazek Obsluhovatele poskytnout odškodnění.

###11 DOBA TRVÁNÍ SMLOUVY A ZPŮSOBY JEJÍHO UKONČENÍ

11.1 <u>*Platnost a účinnost*</u>. Tato smlouva vstupuje v platnost a nabývá účinnosti dnem jejího podpisu oběma Smluvními stranami.

11.2 <u>*Doba trvání Smlouvy*</u>. Tato Smlouva se uzavírá na dobu trvání Smlouvy o provozu PCKS
uzavřené mezi Garantem a Obsluhovatelem. Ukončení Smlouvy o provozu PCKS z
jakéhokoli důvodu má za následek automatické skončení této Smlouvy ke dni, ke kterému skončí Smlouva o provozu PCKS, nebude-li Smluvními stranami písemně
sjednáno jinak.

11.3 <u>*Ukončení Smlouvy dohodou*</u>. Tuto Smlouvu je možné ukončit písemnou dohodou
podepsanou Garantem a Obsluhovatelem. Smlouva v takovém případě končí ke dni
sjednanému v této dohodě.

11.4 <u>*Ukončení smlouvy odstoupením Garanta*</u>. Garant je oprávněn od této Smlouvy odstoupit v případě, že Obsluhovatel poruší své povinnosti dle ZOOÚ nebo této Smlouvy a nezjedná nápravu ani do 3 dnů ode dne, kdy mu byla doručena Garantova výzva ke zjednání nápravy. Smlouva v takovém případě zaniká dnem, kdy Obsluhovateli dojde písemné odstoupení Garanta od této Smlouvy.

11.5 <u>*Postup při ukončení Smlouvy*</u>. V případě ukončení této Smlouvy z jakéhokoli důvodu a
při současném ukončení Smlouvy o provozu PCKS provede Obsluhovatel v souladu s
předchozí písemnou instrukcí udělenou mu Garantem fyzickou likvidaci osobních údajů
nebo předá osobní údaje Garantovi; o provedení likvidace osobních údajů nebo
předání osobních údajů (tj. jejich nosičů) Garantovi bude sepsán písemný protokol,
přičemž Garant a Obsluhovatel obdrží každý po jednom vyhotovení takového
protokolu. Místem předání je sídlo Garanta, nebo jiné místo písemně oznámené
Garantem Obsluhovateli. Bude-li tato Smlouva ukončena z jakéhokoli důvodu bez toho, že by v přímé souvislosti skončila i Smlouva o provozu PCKS, zavazují se strany jednat o uzavření nové Smlouvy o zpracování osobních údajů v takovém znění, které bude
reflektovat oprávněné požadavky obou stran a které umožní Obsluhovateli plnění jeho
povinností Správce dle Smlouvy o provozu PCKS.

###12 SOUČINNOST A VZÁJEMNÁ KOMUNIKACE SMLUVNÍCH STRAN

12.1 <u>*Závazek spolupracovat*</u>. Smluvní strany se zavazují poskytovat si při plnění této
Smlouvy nezbytnou součinnost a předávat si navzájem informace potřebné k řádnému
plnění svých závazků dle této Smlouvy.

12.2 <u>*Doručování*</u>. Veškerá oznámení, žádosti nebo jiná sdělení podle této Smlouvy budou
učiněna písemně, pokud Smlouva výslovně nepovoluje formu jinou. Tato oznámení, žádosti nebo jiná sdělení budou považována za řádně učiněná, pokud budou doručena
osobně, prostřednictvím kurýra nebo zaslána poštou subjektu, vůči kterému mají nebo
mohou být učiněna, a to na kontakty uvedené v odstavci 12.3 nebo na kontakty, které
příslušný subjekt písemně oznámí. Oznámení o změně kontaktních údajů nabývá
účinnosti 3. pracovní den po doručení nebo v pozdější den v oznámení uvedený.
Doručovat elektronickou poštou či faxem lze pouze za současného zaslání
doručovaného sdělení poštou. U písemností zaslaných na níže uvedené kontakty Či
řádně oznámené kontakty se má za to, že účinky doručení nastaly 3. dne následujícího po dni odeslání písemnosti.

12.3 <u>*Kontakty*.</u> Pro účely oznamování a doručování platí ke dni podpisu této Smlouvy níže
uvedené kontakty:

**Adresy pro doručování.**

Adresa **Garanta**: Odbor informatiky Magistrátu hl. m. Prahy, Jungmannova 35/29, 
Praha 1, PSČ 110 00  
Adresa **Správce**: Operátor OPENCARD, a.s., Opletalova 922/22, Praha 1, 110 00

**E-mailové adresy.**

E-mailová adresa **Garanta**: david.vorlicek@praha.eu  
E-mailová adresa **Obsluhovatele**: vychodil@operatoropencard.cz

**Telefonní čísla.**

Telefonní číslo **Garanta**: 236 002 804  
Telefonní Číslo **Obsluhovatele**: 602 379 793]

###13 ZÁVĚREČNÁ USTANOVENÍ

13.1 <u>*Právní režim*</u>. Vztahy touto Smlouvou výslovně neupravené se řídí ZOOÚ a dalšími
obecně závaznými právními předpisy České republiky v platném a účinném znění.

13.2 <u>*Oddělitelnost ustanovení*</u>. V případě, že kterékoli ustanovení této Smlouvy je nebo se
stane či bude shledáno neplatným nebo nevymahatelným, neovlivní to (v maximálním
rozsahu povoleném právními předpisy) platnost a vymahatelnost zbývajících
ustanovení této Smlouvy. Smluvní strany se v takovém případě zavazují nahradit
neplatné či nevymahatelné ustanovení sjednáním ustanovení platného a
vymahatelného, které bude mít do nejvyšší možné míry stejný a právními předpisy
přípustný význam a účinek, jako mělo ustanovení, jež má být nahrazeno.

13.3 <u>*Dohoda Smluvních stran*</u>. Tato Smlouva představuje úplnou dohodu Smluvních stran ve
vztahu k předmětu této Smlouvy a ruší a nahrazuje jakékoli předchozí písemné a ústní
dohody a ujednání vzniklé v souvislosti s předmětem této Smlouvy.

13.4 <u>*Změny Smlouvy*.</u> Smlouva a její přílohy mohou být měněny nebo doplňovány pouze
způsobem výslovně dohodnutým ve Smlouvě nebo, v případech, na které se tato výslovná ujednání nevztahují, formou   písemných dodatků podepsaných oběma Smluvními stranami. Smlouva může být zrušena pouze písemnou formou.

13.5 <u>*Počet vyhotovení*</u>. Tato Smlouva se vyhotovuje ve 4 stejnopisech, přičemž každý stejnopis má platnost originálu. Garant obdrží 3 stejnopisy Smlouvy, Obsluhovatel obdrží 1 stejnopis Smlouvy.

13.6 <u>*Přílohy*</u>. Nedílnou součástí této Smlouvy jsou přílohy:

1. Souhlas se zpracováním osobních údajů a poskytnutí informací a poučení o právech
subjektu údajů

13.7 <u>*Prohlášení Smluvních stran*</u>. Smluvní strany závěrem prohlašují a stvrzují, že si tuto
smlouvu před jejím podpisem přečetly a že veškerá ujednání obsažená v této smlouvě
byla sjednána svobodně, vážně a určitě, na důkaz čehož připojují pod smlouvou své
podpisy.

ZA HLAVNÍ MĚSTO PRAHA 

Místo: Praha  
Datum: 22.9.2014

...............  
(podpis a otisk razítka)  
Jméno: RNDr. Tomáš Hudeček, Ph.D.
Funkce: primátor hlavního města Prahy
    
ZA OPERÁTOR OPENCARD, A .S.
 
Místo: Praha  
Datum: 26.9.2014

...............  
(podpis a otisk razítka)  
Jméno: Ing. Petr Vychodil  
Funkce: předseda představenstva  

Jméno: Ondřej Košťál  
Funkce: člen představenstva 

Příloha smlouvy :


###SOUHLAS SE ZPRACOVÁNÍM OSOBNÍCH ÚDAJŮ A POSKYTNUTÍ INFORMACÍ A POUČENÍ O PRÁVECH SUBJEKTU ÚDAJŮ

1. ÚVODNÍ INFORMACE

    Hlavní město Praha (dále jen **„Město“**) provozuje Pražské centrum kartových služeb (dále jen
**„PCKS“**) jako systém přístupu prostřednictvím multifunkčních čipových karet opencard® ke
službám, které mohou být poskytovány Městem či třetími osobami; Město přitom neodpovídá za
služby poskytované třetími osobami. PCKS sestává ze Servisního kartového centra (dále jen
„**SKC**“) a z jednotlivých kartových aplikací. SKC představuje soubor technických, personálních a
dalších hmotných a nehmotných prostředků, jež slouží k vydávání, správě, provozu a údržbě karet
opencard®, a dále k interakci s jednotlivými kartovými aplikacemi. Kartovou aplikací se rozumí
soubor softwarových, hardwarových, personálních a dalších hmotných a nehmotných prostředků
umožňující prostřednictvím karet opencard® přístup k příslušným službám (dále jen **„Kartová
aplikace“**). Jednotlivé Kartové aplikace provozuje buď Město anebo třetí subjekty odlišné od
Města; jednotliví provozovatelé příslušných Kartových aplikací jsou dále označováni jako
„**Provozovatel**“. Seznam Kartových aplikací existujících v daném čase v rámci PCKS a jejich
Provozovatelů je uveden na webové adrese www.opencard.praha.eu a je rovněž k dispozici na
kontaktních místech opencard, přičemž tento seznam se může měnit a je průběžně aktualizován.
Určitá Kartová aplikace může být pro určitou kartu opencard® zpřístupněna pouze na základě
rozhodnutí držitele karty opencard® nebo s jeho souhlasem.

2. INFORMACE O ZPRACOVÁNÍ OSOBNÍCH ÚDAJŮ A POUČENÍ O PRÁVECH SUBJEKTU ÚDAJŮ

    2.1 <u>*Rozsah zpracovávaných osobních údajů.*</u> V souvislosti s provozem systému PCKS a
jednotlivých Kartových aplikací jsou zpracovávány v souladu se zákonem č. 101/2000 Sb.,
o ochraně osobních údajů a o změně některých zákonů, ve znění pozdějších předpisů (dále
jen „ZOOÚ“), osobní údaje jednotlivých žadatelů o vydání karty opencard®, resp. držitelů
karet opencard®, jejich případných zástupců a případně dalších fyzických osob majících
práva k příslušné kartě (každý z uvedených subjektů dále jen jako „subjekt údajů“,
přičemž souvislost mezi subjektem údajů a příslušnou kartou opencard® je dále označována
jako vztah ke kartě). Osobní údaje jsou zpracovávány na základě souhlasu subjektu údajů;
tím není dotčeno právo Města zpracovávat osobní údaje i bez souhlasu subjektu údajů,
pokud budou splněny podmínky stanovené ZOOÚ. Osobní údaje každého subjektu údajů
jsou zpracovávány v rozsahu údajů, které příslušný subjekt údajů poskytne, včetně
průkazové fotografie, a dále v rozsahu údajů, které vzniknou či budou poskytnuty
subjektem údajů při využívání systému PCKS, respektive jednotlivých Kartových aplikací.
Úplný rozsah osobních údajů zpracovávaných ve vztahu k subjektu údajů v souvislosti
s provozem PCKS a/nebo Kartových aplikací je uveden na webové adrese
www.opencard.praha.eu a dále je uveden v dokumentu, který je k dispozici na kontaktních
místech opencard, přičemž takto je vymezen

    (i) rozsah osobních údajů zpracovávaných pravidelně v souvislosti s provozem PCKS
jako celku ve vztahu ke každému subjektu údajů,

    (ii) rozsah osobních údajů zpracovávaných v souvislosti s provozem PCKS jako celku
nad rámec osobních údajů uvedených pod bodem (i) pro účely zpřístupnění
konkrétní Kartové aplikace ve vztahu k subjektům údajů, které využívají takovou
Kartovou aplikaci nebo jimž je na základě jejich rozhodnutí na kartě opencard®
vyhrazen datový prostor pro takovou Kartovou aplikaci (vyhrazení datového
prostoru je součástí procesu aktivace příslušné Kartové aplikace) nebo které mají 
2
jiný vztah ke kartě opencard®, která je v rámci takové Kartové aplikace využívána
nebo na které je datový prostor pro takovou Kartovou aplikaci vyhrazen, a

    (iii) rozsah osobních údajů zpracovávaných v souvislosti s provozem konkrétních
Kartových aplikací, přičemž ke zpracování osobních údajů v tomto rozsahu dochází
pouze ve vztahu k subjektům údajů, které využívají takovou Kartovou aplikaci nebo
jimž je na základě jejich rozhodnutí na kartě opencard® vyhrazen datový prostor
pro takovou Kartovou aplikaci nebo které mají jiný vztah ke kartě opencard®, která
je v rámci takové Kartové aplikace využívána nebo na které je datový prostor pro
takovou Kartovou aplikaci vyhrazen. Rozsah zpracovávaných osobních údajů je
uveden pro každou Kartovou aplikaci zvlášť. Za obsah, správnost a úplnost
informace o rozsahu osobních údajů zpracovávaných v souvislosti s provozem
konkrétních Kartových aplikací podle tohoto bodu, jak je uveřejněna na webové
adrese www.opencard.praha.eu a uvedena v dokumentu, který je k dispozici na
kontaktních místech opencard, odpovídá Provozovatel příslušné Kartové aplikace;
Město není odpovědné za škodu či jakoukoli jinou újmu vzniklou v důsledku
neexistence, nepravdivosti či neúplnosti této informace.

    2.2 <u>*Účel zpracování osobních údajů*</u>. Osobní údaje jsou ve vztahu k určitému subjektu údajů
zpracovávány

    (i) v rozsahu vymezeném v odstavci 2.1, bod (i) a (ii) za účelem stanoveným Městem,
a to za účelem vydání karty opencard® a správy jejího životního cyklu, využívání
karty opencard® v rámci PCKS, provozu PCKS jako celku a využívání služeb
zpřístupněných držiteli karty opencard® prostřednictvím jednotlivých Kartových
aplikací, které držitel karty opencard® využívá nebo pro které byl na příslušné kartě
opencard® vyhrazen datový prostor, provozu SKC a zajištění interakce mezi SKC a
jednotlivými Kartovými aplikacemi a zajištění bezpečnosti a integrity PCKS a
v jeho rámci i SKC a jednotlivých Kartových aplikací, a

    (ii) v rozsahu vymezeném v odstavci 2.1, bod (iii), pokud je určitá Kartová aplikace
držitelem karty opencard® využívána nebo je na příslušné kartě opencard®
vyhrazen datový prostor pro určitou Kartovou aplikaci, za účelem stanoveným
Provozovatelem takové Kartové aplikace, a to za účelem provozu Kartové aplikace
a využívání karty opencard® v jejím rámci, zajištění interakce mezi Kartovou
aplikací a SKC a zajištění bezpečnosti a integrity Kartové aplikace, a dále za účelem
využívání služeb, získávání zboží či obdržení jiných plnění zpřístupněných držiteli
karty opencard® prostřednictvím Kartové aplikace.

    2.3 <u>*Subjekty zpracovávající a přijímající osobní údaje*</u>. Správcem zpracovávaných osobních
údajů uvedených v odstavci 2.1, bod (i) a (ii) je Město. Správcem zpracovávaných osobních
údajů uvedených v odstavci 2.1, bod (iii) je Provozovatel příslušné Kartové aplikace,
přičemž informace o konkrétní osobě správce osobních údajů je ve vztahu ke každé Kartové
aplikaci uvedena na webové adrese www.opencard.praha.eu a dále je k dispozici na
kontaktních místech opencard. Zpracovatelem osobních údajů jsou subjekty, se kterými
příslušný správce osobních údajů uzavřel o zpracování osobních údajů písemnou smlouvu.
Informace o konkrétních zpracovatelích osobních údajů či jejich kategoriích jsou ve vztahu
ke každému správci osobních údajů uvedeny na webové adrese www.opencard.praha.eua
dále jsou k dispozici na kontaktních místech opencard; Město však neodpovídá za obsah,
správnost a úplnost těchto informací, pokud samo není ve vztahu ke konkrétnímu
zpracovateli osobních údajů v pozici správce osobních údajů. Město jako správce osobních
údajů a zpracovatel(é), se kterými Město uzavřelo smlouvu o zpracování osobních údajů,
mohou zpřístupnit zpracovávané osobní údaje výhradně v souvislosti s provozem PCKS či 
3
Kartové aplikace příjemcům, kterými jsou Provozovatelé těch Kartových aplikací, které
držitel karty opencard® využívá nebo pro které byl na základě rozhodnutí držitele karty
opencard® na kartě opencard® vyhrazen datový prostor, a subjekty podílející se na provozu
těchto Kartových aplikací nebo na provozu PCKS. Provozovatelé jako správci osobních
údajů a zpracovatel(é), se kterými jednotliví Provozovatelé uzavřeli smlouvu o zpracování
osobních údajů, mohou zpřístupnit zpracovávané osobní údaje výhradně v souvislosti
s provozem PCKS či jednotlivých Kartových aplikací příjemcům, kterými jsou Město a
subjekty podílející se na provozu Kartových aplikací nebo na provozu PCKS. Informace o
konkrétních příjemcích či kategoriích příjemců osobních údajů jsou uvedeny na webové
adrese www.opencard.praha.eu a dále jsou k dispozici na kontaktních místech opencard;
Město však neodpovídá za obsah, správnost a úplnost těchto informací, pokud samo není
subjektem, který konkrétnímu příjemci či kategorii příjemců zpracovávané osobní údaje
zpřístupňuje. Výše uvedeným nejsou dotčeny povinnosti správce, zpracovatelů a popřípadě
příjemců poskytovat informace podle zvláštních předpisů.

    2.4 <u>*Způsob zpracování osobních údajů*</u>. Osobní údaje jednotlivých subjektů osobních údajů jsou
v rozsahu podle odstavce 2.1, bod (i) a (ii) zpracovávány manuálně v písemné formě a
automatizovaně v elektronické formě. Osobní údaje jednotlivých subjektů osobních údajů
v rozsahu podle odstavce 2.1, bod (iii) mohou být zpracovávány manuálně v písemné formě
a/nebo automatizovaně v elektronické formě, přičemž informace o konkrétním způsobu
zpracování osobních údajů je ve vztahu ke každé Kartové aplikaci uvedena na webové
adrese www.opencard.praha.eu a dále je k dispozici na kontaktních místech opencard; za
obsah, správnost a úplnost této informace odpovídá Provozovatel příslušné Kartové
aplikace, Město není odpovědné za škodu či jakoukoli jinou újmu vzniklou v důsledku
neexistence, nepravdivosti či neúplnosti této informace.

    2.5 *<u>Doba zpracovávání osobních údajů</u>.* Osobní údaje jsou ve vztahu k subjektu údajů
zpracovávány

    (i) v rozsahu podle odstavce 2.1, bod (i) za účelem stanoveným Městem podle odstavce
2.2, bod (i) po dobu o 30 dnů přesahující dobu, po kterou je vydána a SKC
udržována příslušná karta opencard®, k níž má subjekt údajů vztah, nebo je o
vydání karty žádáno. Osobní údaje zpracovávané v rozsahu podle odstavce 2.1, bod
(ii) výhradně v souvislosti se zpřístupněním určité Kartové aplikace jsou za účelem
stanoveným Městem podle odstavce 2.2, bod (i) zpracovávány po dobu o 30 dnů
přesahující dobu, po kterou je v rámci Kartové aplikace příslušná karta opencard®,
k níž má subjekt údajů vztah, využívána nebo je na příslušné kartě opencard®, k níž
má subjekt údajů vztah, vyhrazen datový prostor pro Kartovou aplikaci nebo je o
vyhrazení datového prostoru pro Kartovou aplikaci žádáno;

    (ii) v rozsahu podle odstavce 2.1, bod (iii) za účelem stanoveným Provozovatelem
podle odstavce 2.2, bod (ii) po dobu, po kterou je v rámci Kartové aplikace
příslušná karta opencard®, k níž má subjekt údajů vztah, využívána nebo je na
příslušné kartě opencard®, k níž má subjekt údajů vztah, vyhrazen datový prostor
pro Kartovou aplikaci nebo je o vyhrazení datového prostoru pro Kartovou aplikaci
žádáno. Provozovatel konkrétní Kartové aplikace může stanovit delší dobu
zpracování osobních údajů; v takovém případě bude informace o delší době
zpracování osobních údajů uvedena na webové adrese www.opencard.praha.eu a
dále bude uvedena v dokumentu, který je k dispozici na kontaktních místech
opencard. Za obsah, správnost a úplnost informace o delší době zpracování
osobních údajů, jak je uveřejněna na webové adrese www.opencard.praha.eu a
uvedena v dokumentu, který je k dispozici na kontaktních místech opencard, 
4
odpovídá Provozovatel příslušné Kartové aplikace; Město není odpovědné za škodu
či jakoukoli jinou újmu vzniklou v důsledku neexistence, nepravdivosti či
neúplnosti této informace.

    2.6 <u>*Právo subjektu údajů na přístup k osobním údajům*</u>. Každý subjekt údajů má právo požádat
příslušného zpracovatele, popřípadě přímo správce osobních údajů, o poskytnutí informace
o zpracování jeho osobních údajů, která mu bude bez zbytečného odkladu předána.
Obsahem informace bude vždy sdělení o (i) účelu zpracování osobních údajů, (ii) osobních
údajích, případně kategoriích osobních údajů, které jsou předmětem zpracování, včetně
veškerých dostupných informací o jejich zdroji, (iii) povaze automatizovaného zpracování v
souvislosti s jeho využitím pro rozhodování, jestliže jsou na základě tohoto zpracování
činěny úkony nebo rozhodnutí, jejichž obsahem je zásah do práva a oprávněných zájmů
subjektu údajů, a (iv) příjemci, případně kategoriích příjemců. Za poskytnutí informace je
správce, popřípadě za správce zpracovatel oprávněn požadovat přiměřenou úhradu
nepřevyšující náklady nezbytné na poskytnutí informace.

    2.7 <u>*Dobrovolnost poskytnutí osobních údajů*</u>. Subjekt údajů není podle žádného obecně
závazného právního předpisu povinen poskytnout své osobní údaje ani svůj souhlas s jejich
zpracováním za účelem podle odstavce 2.2; poskytnutí osobních údajů a souhlasu s jejich
zpracováním je zcela dobrovolné. Pokud se však subjekt údajů rozhodne své osobní údaje
nebo souhlas s jejich zpracováním neposkytnout, nebude moci být navázán smluvní vztah o
vydání karty opencard® mezi Městem a žadatelem o vydání karty opencard® nebo o
využívání konkrétní Kartové aplikace mezi držitelem karty opencard® a Provozovatelem
příslušné Kartové aplikace.

    2.8 <u>*Poučení o dalších právech subjektu údajů.*</u> Každý subjekt údajů, který zjistí nebo se
domnívá, že správce osobních údajů nebo zpracovatel provádí zpracování jeho osobních
údajů, které je v rozporu s ochranou soukromého a osobního života subjektu údajů nebo v
rozporu se zákonem, zejména jsou-li osobní údaje nepřesné s ohledem na účel jejich
zpracování, může (i) požádat správce nebo zpracovatele o vysvětlení, nebo (ii) požadovat,
aby správce nebo zpracovatel odstranil takto vzniklý stav. Zejména se může jednat o
blokování, provedení opravy, doplnění nebo likvidaci osobních údajů. Jestliže bude žádost
subjektu údajů shledána oprávněnou, správce nebo zpracovatel neprodleně odstraní závadný
stav. Pokud správce údajů nebo příslušný zpracovatel žádosti nevyhoví, může se subjekt
údajů obrátit na Úřad pro ochranu osobních údajů; právo subjektu údajů obrátit se na Úřad
pro ochranu osobních údajů přímo tím není dotčeno.

    2.9 <u>*Zvláštní ustanovení o Dopravním odbavovacím systému.*</u> Kartová aplikace Dopravní
odbavovací systém (dále jen „**DOS**“), jejímž Provozovatelem je společnost Dopravní
podnik hl. m. Prahy, akciová společnost, se sídlem na adrese Sokolovská 217/42, Praha 9,
PSČ 190 22, zapsaná v Obchodním rejstříku vedeném Městským soudem v Praze, oddíl B,
vložka č. 847, IČ: 000 05 886 (dále jen „**DPP**“), je Kartovou aplikací, jejímž
prostřednictvím je zpřístupněna veřejná doprava v rámci systému Pražské integrované
dopravy. Informace o rozsahu osobních údajů zpracovávaných v souvislosti s provozem
DOS podle odstavce 2.1, bod (iii) je uvedena rovněž na webové adrese www.dpp.cz a je
k dispozici na kontaktních místech DOS. Správcem osobních údajů v rozsahu podle
odstavce 2.1, bod (iii) u subjektů údajů, na jejichž kartě opencard® bude vyhrazen datový
prostor pro Kartovou aplikaci DOS nebo kteří mají k takové kartě opencard® vztah, je DPP
a tyto osobní údaje jsou zpracovávány za účelem stanoveným DPP, a to za účelem provozu
DOS a využívání karty opencard® v jejím rámci, zajištění interakce mezi DOS a SKC a
zajištění bezpečnosti a integrity DOS a dále za účelem zpřístupnění služeb veřejné dopravy
v rámci systému Pražské integrované dopravy. Osobní údaje budou pro uvedený účel 
5
zpracovávány automatizovaně v elektronické formě po dobu podle odstavce 2.5, bod (ii). O
zpracovatelích a příjemcích takto zpracovávaných osobních údajů platí informace obsažená
v odstavci 2.3.

3. SOUHLAS SE ZPRACOVÁNÍM OSOBNÍCH ÚDAJŮ

Já, níže podepsaná fyzická osoba, v souvislosti s podáním žádosti o vydání karty opencard®,
uděluji na základě výše uvedených informací a poučení svůj souhlas se zpracováním mých
osobních údajů podle ZOOÚ, a to správci osobních údajů, jímž je Město, popřípadě jeho právní
nástupce. Souhlasím, aby mé osobní údaje, včetně průkazové fotografie, byly v rozsahu uvedeném
v odstavci 2.1, bod (i) a (ii) výše zpracovávány za účelem stanoveným Městem podle odstavce
2.2, bod (i) výše, a to po dobu podle odstavce 2.5, bod (i) výše. Osobní údaje zpracovávané
výhradně pro účely zpřístupnění určité Kartové aplikace však mohou být zpracovávány pouze
v případě, že budu takovou Kartovou aplikaci využívat nebo na základě mého rozhodnutí (které
může být učiněno i prostřednictvím mého zástupce či jiné osoby se vztahem k mé kartě
opencard®) bude pro takovou Kartovou aplikaci na mé kartě opencard® vyhrazen datový prostor.
Stejně tak mohou být mé osobní údaje předávány příjemcům – Provozovatelům Kartových
aplikací pouze tehdy, pokud příslušnou Kartovou aplikaci využívám nebo pokud pro příslušnou
Kartovou aplikaci byl na základě uvedeného rozhodnutí na mé kartě opencard® vyhrazen datový
prostor. Pro odstranění pochybností potvrzuji, že svůj souhlas se zpracováním osobních údajů a
jejich předáváním příjemcům uděluji i ve vztahu ke Kartovým aplikacím, které budou po udělení
tohoto souhlasu vytvořeny a které budu využívat nebo pro které bude na základě uvedeného
rozhodnutí na mé kartě opencard® vyhrazen datový prostor. Můj souhlas se zpracováním
osobních údajů Městem jako správcem osobních údajů je udělen podpisem tohoto dokumentu
nebo vyjádřením souhlasu s ním v elektronické formě.

Dále beru na vědomí a souhlasím s tím, že pokud podám žádost o vyhrazení datového prostoru
pro Kartovou aplikaci DOS na mé kartě opencard®, udělím tím správci osobních údajů, jímž je
DPP, popřípadě jeho právní nástupce, souhlas se zpracováním mých osobních údajů v rozsahu
uvedeném v odstavci 2.1, bod (iii) výše, za účelem stanoveným DPP podle odstavce 2.2, bod (ii)
výše, a to po dobu podle odstavce 2.5, bod (ii) výše, to vše s přihlédnutím k informacím
obsaženým v odstavci 2.9 výše.

Konečně beru na vědomí a souhlasím s tím, že pokud využiji určitou Kartovou aplikaci nebo
podám žádost o vyhrazení datového prostoru pro určitou Kartovou aplikaci na mé kartě
opencard®, udělím tím správci osobních údajů, který je Provozovatelem dané Kartové aplikace,
souhlas se zpracováním mých osobních údajů v rozsahu uvedeném v odstavci 2.1, bod (iii) výše,
za účelem stanoveným příslušným Provozovatelem podle odstavce 2.2, bod (ii) výše, a to po dobu
podle odstavce 2.5, bod (ii) výše. Udělení tohoto souhlasu nevylučuje, abych Provozovateli určité
Kartové aplikace udělil souhlas s dalším zpracováním mých osobních údajů do budoucna.

Současně stvrzuji k dnešnímu dni i do budoucna, že svůj souhlas se zpracováním osobních údajů
dávám před poskytnutím osobních údajů a že se před poskytnutím osobních údajů, respektive před
využitím příslušné Kartové aplikace nebo před učiněním rozhodnutí o vyhrazení datového
prostoru pro příslušnou Kartovou aplikaci, ve vztahu k níž udělím jejímu Provozovateli svůj
souhlas se zpracováním osobních údajů, seznámím s informacemi uvedenými na webových
stránkách, na něž odkazují ustanovení tohoto dokumentu, popřípadě se s takovými informacemi
seznámím na jiných místech, na nichž jsou podle tohoto dokumentu takové informace k dispozici.
Beru na vědomí, že uvedené webové stránky jsou průběžně aktualizovány a informace na nich
zveřejněné se proto budou v čase měnit tak, aby odpovídaly skutečnosti; aktuální informace proto
kdykoli zjistím přístupem na uvedené webové stránky nebo na jiných místech uvedených v tomto
dokumentu.

Uvědomuji si, že tento souhlas se zpracováním mých osobních údajů mohu kdykoli zcela či ve
vztahu k určitému účelu odvolat, avšak že odvolání souhlasu se zpracováním mých osobních
údajů za účelem podle odstavce 2.2, bod (i) výše stanoveným Městem povede k ukončení
smluvního vztahu mezi mnou a Městem o vydání a využívání karty opencard® a já nebudu moci
využívat prostřednictvím karty opencard® žádnou ze služeb poskytovaných v rámci PCKS. Dále
si uvědomuji, že odvolání souhlasu se zpracováním mých osobních údajů za účelem
podle odstavce 2.2, bod (ii) výše stanoveným Provozovatelem Kartové aplikace povede k
ukončení smluvního vztahu mezi mnou a Provozovatelem příslušné Kartové aplikace o využívání
takové Kartové aplikace a já nebudu moci využívat prostřednictvím mé karty opencard® žádnou
ze služeb poskytovaných prostřednictvím dané Kartové aplikace.

Pokud je tento můj souhlas se zpracováním mých osobních údajů poskytnut v elektronické
podobě, souhlasím rovněž s tím, že záznam o jeho poskytnutí provedený automatizovaně
v systémech SKC bude sloužit jako rozhodující doklad o poskytnutí mého souhlasu.

**Údaje o žadateli o vydání karty opencard ®:**

Jméno a příjmení: ..........  
Datum narození: ..........  
Adresa:..........   
Dne:..........  
Podpis: ..........  

Tento dokument, včetně souhlasu se zpracováním osobních údajů, se vztahuje i na zpracování
osobních údajů zákonných zástupců jednajících za žadatele o vydání karty opencard® a držitele
karty, s tím, že osobní údaje zákonných zástupců jsou zpracovávány pouze v nezbytném rozsahu.
Proto já, níže podepsaná fyzická osoba, v souvislosti s podáním žádosti o vydání karty opencard®
subjektem údajů, který zastupuji jako zákonný zástupce, uděluji na základě výše uvedených
informací a poučení svůj souhlas se zpracováním mých osobních údajů podle ZOOÚ. Svůj
souhlas uděluji k tomu, aby mé osobní údaje byly zpracovávány společně s osobními údaji
subjektu údajů, který zastupuji. Můj souhlas je udělen stejným správcům osobních údajů
uvedeným v tomto dokumentu, kterým byl nebo bude udělen subjektem údajů, který zastupuji, to
vše v návaznosti na poučení obsažené v tomto dokumentu; můj souhlas je tedy udělen pro
zpracování osobních údajů v rozsahu uvedeném v odstavci 2.1 výše, za účelem uvedeným
v odstavci 2.2 výše, a to po dobu podle odstavce 2.5 výše.

**Údaje o zákonném zástupci žadatele o vydání karty opencard®:** 

Jméno a příjmení: ..........  
Datum narození: ..........  
Adresa:..........   
Dne:..........  
Podpis: ..........  