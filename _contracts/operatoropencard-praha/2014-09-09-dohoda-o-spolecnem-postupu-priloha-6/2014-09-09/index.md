 

## PŘÍLOHA 6
## ZÁSADY PREVENCE A ŘEŠENÍ SITUACE OKAMŽITÉ REAKCE



i. **Zajištění Situace okamžité reakce.** Za účelem předcházení Situacím okamžité reakce bude Správce povinen sledovat a vyhodnocovat s odbornou péčí provoz PCKS. Pokud se Správce dozví o okolnostech, které s vynaložením odborné péče vyhodnotí tak, že mohou představovat Situaci okamžité reakce nebo by mohly vyústit v Situaci okamžité reakce, je povinen o tom okamžitě informovat Garanta, a to telefonicky a zároveň elektronickou poštou. Správce provede s odbornou péčí nezbytné kroky nutné k odvrácení či nápravě škodlivých následků Situace okamžité reakce, o kterých informuje Garanta postupem podle předchozí věty.

ii. __Posouzení existence Situace okamžité reakce.__ Rozhodnutí, zda určité okolnosti představují Situaci okamžité reakce nebo v ni hrozí přerůst, činí s odbornou péčí Správce a
je za něj odpovědný. Pokud však Garant rozhodne, že se o Situaci okamžité reakce nejedná ani její vznik nehrozí, je Správce povinen rozhodnutí Garanta respektovat a další kroky podle tohoto článku neprovádět. Dále platí, že pokud se určitá situace bude týkat výhradně jediné Kartové aplikace a nebude představovat výrazné riziko pro PCKS, popřípadě pro ostatní Kartové aplikace, Garant bude oprávněn rozhodnout, že se nejedná o Situaci okamžité reakce, i pokud skutkové okolnosti budou odpovídat vymezení Situace okamžité reakce podle odstavce 1.1.33 Smlouvy. Výše uvedené rozhodnutí může Garant oznámit Správci i telefonicky; v takovém případě je Garant povinen rozhodnutí do 3 hodin doložit písemně či alespoň elektronickou poštou, jinak Správce není povinen je respektovat. Pokud Garant rozhodne o tom, že se nejedná o Situaci okamžité reakce, Správce neodpovídá za škodu, která v důsledku tohoto rozhodnutí vznikla.

iii. __Způsob řešení Situace okamžité reakce.__ Pokud Správce dojde k závěru, že nastala Situace okamžité reakce nebo její vznik hrozí a Garant mu neoznámí své rozhodnutí podle odstavce ii. výše, rozhoduje o dalších krocích k řešení Situace okamžité reakce Správce s odbornou péčí a s přihlédnutím k zájmům Garanta, PCKS a subjektů účastnících se systému PCKS. Správce je za svá rozhodnutí odpovědný. O přijatých rozhodnutích a vývoji situace okamžité reakce je Správce povinen Garanta neprodleně informovat elektronickou poštou. Správce rozhodne, zda bude subjekty účastnící se systému PCKS o Situaci okamžité reakce informovat. Správce je oprávněn udělovat těmto subjektům závazné instrukce účinné po dobu a v rozsahu potřebném pro vyloučení negativních následků Situace okamžité reakce. Tyto subjekty jsou na základě zvláštních smluv uzavřených s Garantem povinny se instrukcemi Správce řídit a jednat podle nich.

iv. __Pracovní skupina__. Pokud to Správce uzná za nutné, vyzve telefonicky a elektronickou poštou Provozovatele k ustanovení pracovní skupiny pro řešení Situace okamžité reakce tvořené zástupci Správce a Provozovatelů, která se sejde v Čase určeném Správcem nikoli

Strana 47 z 88

 

 

 

 

 

 

 

