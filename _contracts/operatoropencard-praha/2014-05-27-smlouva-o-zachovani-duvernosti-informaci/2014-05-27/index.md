

##SMLOUVA O ZACHOVÁNÍ DŮVĚRNOSTI INFORMACÍ

Níže uvedeného dne uzavřely následující smluvní strany tuto Smlouvu o zachování důvěrnosti
informací:

NA STRANĚ JEDNÉ

**Dopravní podnik hl. m. Prahy, akciová společnost,**  
IČO: 000 05 886,  
se sídlem Sokolovská 217/42, Praha 9, PSČ 190 22, zapsaná v obchodním rejstříku vedeném Městským soudem v Praze, oddíl B, vložka 847,  
zastoupená Ing. Jaroslavem Ďurišem, předsedou představenstva, a  
Bc. Magdalenou Češkovou, místopředsedkyní představenstva  
(dále jen **„Společnost“**);

a

NA STRANĚ DRUHÉ

**Operátor OPENCARD, a.s.**  
se sídlem Opletalova 929/22, Nové Město, 110 00 Praha 1  
IČO: 02795281  
zapsaná v Obchodním rejstříku vedeném Městským soudem v Praze, oddíl B, vložka 19676 zastoupená Ing. Petrem Vychodilem, předsedou představenstva, a  
Ondřejem Košťálem, členem představenstva (dále jen **„Zájemce“**)

###Preambule

Společnost trvale dbá na ochranu svého obchodního tajemství, přičemž představenstvo Společnosti není oprávněno poskytnout jakékoli informace tvořící součást jejího obchodního tajemství bez náležitého účelu a bez zajištění ochrany důvěrnosti takových informací.

Společnost a Zájemce se dohodli, že za účelem ... a za předpokladu zachování důvěrnosti informací poskytne Společnost Zájemci určité vybrané Informace (jak je tento pojem definován níže), dokumenty a Podklady (jak je tento pojem definován níže) týkající se projektu OPENCARD

Tato Smlouva je uzavřena za účelem zachování důvěrnosti veškerých informací, které budou poskytnuty Zájemci.

####1. Definice

Pro účely této Smlouvy budou pojmy používané s velkým počátečním písmenem vykládány
následovně:

1.1 "Informace" znamená veškeré informace týkající se Společnosti, podnikatelské činnosti Společnosti, jejího majetku, nepodnikatelských činností, zaměstnanců, klientů, dodavatelů a dalších smluvních stran v písemné či jakékoli jiné podobě (včetně dat v elektronické podobě), které byly před nebo po uzavření této Smlouvy poskytnuty Zájemci a označeny jako důvěrné, a to ať přímo či nepřímo Společnosti nebo jejími právními, finančními či jinými poradci, členy jejich orgánů, zaměstnanci nebo zástupci.

2.1 Pojem „Informace“ nezahrnuje (i) informace, které jsou nebo budou zveřejněny jinak než v důsledku porušení této Smlouvy, (ii) informace, které jíž měl Zájemce nebo členové jeho orgánů či zaměstnanci či zástupci prokazatelně k dispozici přede dnem uzavření této Smlouvy a které zároveň nepředstavují součást obchodního tajemství Společnosti, ani (iii) Informace, které Zájemce získal od třetí osoby, ledaže se jedná o informace tvořící součást obchodního tajemství Společnosti nebo o informace, které byly získány porušením jakéhokoli závazku mlčenlivosti vůči Společnosti.

1.3 Pojem "Podklady" znamená dokumenty uvedené v Příloze 2 (Podklady) této Smlouvy předaně Zájemci Společnosti a jakékoli jiné další dokumenty získané nebo předaně Zájemci kdykoli později na základě nebo v souvislosti s touto Smlouvou.

1.4 "Smlouva" znamená tuto Smlouvu o zachování důvěrnosti informací uzavřenou mezi Zájemcem a Společnosti.

####2. Povolené užívání Informací

2.1 Za podmínky dodržování příslušných ustanovení této Smlouvy je Zájemce oprávněn poskytnout Informace svým zaměstnancům či členům orgánů, kteří jsou zapojení do činnosti souvisejících s projektem OPENCARD a jejichž seznámeni se s Informacemi je pro tyto účely nezbytné. Zájemce je povinen zajistit, aby každá takováto osoba, která Informace obdrží, zachovala důvěrnost těchto Informaci přinejmenším ve stejném rozsahu, v jakém je k zachování důvěrnosti povinen Zájemce na základě této Smlouvy a taková osoba nevyužívala Informace k jinému účelu, než pro který byly poskytnuty.

2.2 Společnost výslovně prohlašuje a Zájemce bere na vědomi, že Informace mohou představovat součást obchodního tajemství Společnosti ve smyslu ustanovení § 504 zákona č. 89/2012 Sb., občanský zákoník.

2.3 Smluvní strany výslovně sjednávají, že při převzetí jakýchkoli Informací může být ze strany Společnosti požadováno, aby Zájemce potvrdil převzetí podepsáním
příslušného předávacího protokolu.

####3. Povinnosti zachováváni důvěrnosti Informací

3.1 Zájemce se zavazuje, že bude zachovávat důvěrnost veškerých Informací a že je nevyužije k jinému účelu než pro projekt OPENCARD. Zájemce se rovněž zavazuje, že kromě případů povolených článkem 2. této Smlouvy neposkytne Informace jakékoli třetí osobě ani nezveřejní žádné Informace bez předchozího písemného souhlasu Společnosti.

3.2 Zájemce je povinen zajistit za podmínek stanovených v této Smlouvě, že každý jeho zaměstnanec nebo člen orgánu, kterým budou poskytnuty Informace nebo který bude mít k Informacím jakýkoli přístup, bude dodržovat podmínky tohoto článku 3. Zájemce je odpovědný za jakékoli porušení tohoto článku 3.

3.3 Zájemce tímto bere na vědomí a uznává, že porušení důvěrnosti Informací může Společnosti způsobit značnou škodu. Vedle práva požadovat případně náhradu způsobené škody je Společnost rovněž oprávněna uplatnit jakékoli další nároky z porušení důvěrnosti vyplývající z právních předpisů.

3.6 Povinnosti a závazky Zájemce vyplývající z tohoto článku 3 zůstanou v platnosti bez ohledu na ukončení této Smlouvy s tím, že závazek zachování důvěrnosti zde upravený vyprší po uplynutí tří (3) let ode dne podpisu této Smlouvy.

3.7 Zájemce se zavazuje uchovávat poskytnuté Informace v tajnosti a nezpřístupnit je s výše uvedenými výjimkami třetím osobám, a to po celou dobu, kdy bude mít Informace k dispozici a dále kdykoli po dobu uvedenou v této Smlouvě. Zájemce se zavazuje, že zajistí řádné a bezpečné uložení veškerých Informací.

3.8 Zájemce je povinen písemně zavázat osoby, kterým Informace poskytne, povinností chránit Informace alespoň ve stejném rozsahu, v jakém je tato povinnost stanovena pro Zájemce touto Smlouvou. Zájemce odpovídá za porušení této povinnosti třetí osobou.

3.9 Zájemce se zavazuje, že bezodkladně poté, co k tomu bude vyzván Společnosti, zničí veškeré dokumenty, listiny, nosiče dat či záznamy na paměťových médiích obsahující Informace (včetně vymazání jakýchkoli dočasných kopií Informací vytvořených či nacházejících se na jakémkoli záznamovém médiu) a potvrdí formou podepsaného písemného prohlášení Společnosti, že veškeré Informace byly zničeny (vymazány) a vrátí zpět veškeré CD-ROMy a jiné nosiče Informací, které byly poskytnuty Zájemci ze strany Společnosti.

3.10 Zájemce bude oprávněn používat dokumenty poskytnuté mu Společnosti pouze pro účely uvedené v této Smlouvě a Společnost bude nadále majitelem veškerých práv k takovým dokumentům a Zájemce nebude oprávněn užívat, rozmnožovat, realizovat či zveřejňovat jakékoliv takové poskytnuté dokumenty s výjimkou, která je nezbytná pro účely této Smlouvy.

3.11 Zájemce bere na vědomí a souhlasí s tím, že informace o Společnosti a další údaje, které mu budou v průběhu doby platnosti této Smlouvy poskytnuty, mohou obsahovat osobní údaje. Zájemce se zavazuje zachovávat ohledně takových osobních údajů mlčenlivost a nakládat s nimi v souladu se zákonem č. 101/2000 Sb., o ochraně osobních údajů, v platném znění, a rovněž jako s Informacemi podle této Smlouvy.

3.12 Žádné ustanovení obsažené v této Smlouvě nezabraňuje tomu, aby Zájemce či jeho zaměstnanci či orgány sdělili kteroukoli Informaci v následujících případech:

(a) pokud předání či odhalení Informací bude Zájemci uloženo pravomocným rozhodnutím příslušného soudu nebo správního orgánu; nebo

(b) na předání či odhalení Informací v rozsahu, ve kterém se bude jednat o plnění zákonné povinnosti Zájemce; nebo

(c) na předání či odhalení Informací, které se stanou obecně známými jinak než v důsledku porušení závazků Zájemce z této Smlouvy; nebo

(e) na předání či odhalení Informací na základě předchozího písemného souhlasu Společnosti.

V případě, že to příslušný zákonný požadavek či pravomocně rozhodnutí ve smyslu případů dle písmene a) nebo písmene b) výše výslovně nevylučuje, je Zájemce povinen uvědomit o takové povinnosti předání či odhalení Informací Společnost neprodleně poté, co se o její existenci dozví. Zájemce je oprávněn sdělit pouze tu část Informací, která je příslušnou povinností dotčena, a je povinen zajistit, aby každá osoba, které jsou tyto Informace (nebo kterákoli jejich část) poskytnuty, si byla vědoma jejich důvěrného charakteru.

####4. Smluvní pokuta

4.1 Poruší-li Zájemce jakýkoliv závazek uvedený v Článku **Chyba! Nenalezen zdroj
odkazů.** je povinen uhradit smluvní pokutu ve výši 100 000,- Kč (slovy:stotisíc korun českých) v každém jednotlivém případě porušení takového závazku.

4.2 Závazek k úhradě smluvní pokuty platí i v případě, že k porušení došlo ze strany třetí osoby (nikoli přímo jednáním Zájemce), které byly Informace Zájemcem poskytnuty nebo byly poskytnuty osobami, za které Zájemce odpovídá.

4.3 Uplatnění nároku na smluvní pokutu nemá vliv na právo Společnosti domáhat se na Zájemci náhrady škody či újmy (včetně nemajetkové újmy) vzniklé v důsledku skutečností zakládajících právo Společnosti na smluvní pokutu, a to v její plné výši, tedy v rozsahu krytém smluvní pokutou i v rozsahu přesahujícím smluvní pokutu.

4.4 Smluvní pokuta je splatná do dvaceti (20) dnů od doručení výzvy Společnosti k úhradě smluvní pokuty Zájemci.

####5. Závěrečná ustanovení

5.1 Neuplatnění nebo odklad v uplatnění jakéhokoli práva nebo nároku upraveného touto
Smlouvou nebo právními předpisy nepředstavuje vzdání se tohoto práva nebo
nároku.

5.2 Tato Smlouva byla připravena v české jazykové verzi. Tato Smlouva se řídí a bude vykládána v souladu s právem České republiky.

5.3 Smluvní strany ujednávají, že veškeré spory vzniklé v souvislosti s touto Smlouvou budou s konečnou platností rozhodnuty příslušným soudem České republiky.

5.4 Tato Smlouva byla vyhotovena ve dvou stejnopisech. Zájemce obdrží jeden stejnopis a Společnost rovněž jeden stejnopis této Smlouvy. Tato Smlouva může být změněna nebo doplněna pouze na základě písemné dohody obou smluvních stran.

**Dopravní podnik hl. m. Prahy, akciová společnost,**  
 Datum: 27.5.2014

Jméno: Ing. Jaroslav Ďuriš  
Funkce: předseda představenstva

Datum:

Jméno: Bc. Magdalena Češková  
Funkce: místopředsedkyně představenstva

Datum:

**Operátor OPENCARD, as.**  
Datum: 27.5.2014
 

Jméno: Ing. Petr Vychodil  
Funkce: předseda představenstva



Jméno: Ondřej Košťál  
Funkce: člen představenstva




 

