 

##PŘÍLOHA 17
##LICENČNÍ PODMÍNKY K SOFTWARE SKC

 
###I.
###Specifikace užívaného software

 

Sublicence k software užívanému v rámci provozu PCKS poskytována na základě odstavce 6.1.3 Smlouvy se poskytuje k následujícím autorským dílům v následujícím rozsahu:

   b) Software SKC, ke kterému Garant nabyl právo dílo užít na základě Licenční smlouvy č. LIC/40/01/001613/2008 uzavřené dne 14.7.2008 mezi Garantem a společností HAGUESS, a.s. a jehož právo dílo užít bylo dále modifikováno a rozšířeno Dodatkem č. 1 k uvedené smlouvě ze dne 12.2.2010 a Dodatkem č. 2. k uvedené smlouvě ze dne 24.8.2011, dále na základě Licenční smlouvě Č. LIC/40/01/001650/2008 ze dne 31. 7. 2008 (dále jen „Licenční smlouva SAM”), Smlouvě o dílo č. DIL/40/01/001529/2008 - poskytnuté licence k užití Software KAPII a k Licenční smlouvě č. LIC/40/01/001651/2008 ze dne 31. 7. 2008 (dále jen „Licenční smlouvy HSM"). Všechny uvedené licenční smlouvy umožňují sublicencování systému .

c. Vzhledem ke konstrukci licenčního rozsahu sjednaného v uvedené Licenční smlouvě Správce a Garant výslovně sjednávají, že sublicence se poskytuje v maximálním rozsahu licence dle Licenční smlouvy, tj. s maximální výši parametrů využití software (počet evidovaných karet, počet konfigurovatelných uživatelských terminálů, počet kartových aplikací) dle Přílohy 1 Licenční smlouvy sjednaných v rámci Licenční smlouvy ke dni uzavření Smlouvy.

d. Sublicence se poskytuje na základě výslovného ujednání obsaženého v bodě 3. Přílohy 2 k předměné Licenční smlouvě, a to v návaznosti na ujednání bodu 1.8 a bodu 1.9 Dodatku č. 1. k uvedené Licenční smlouvě.

###II.
###Podmínky užívání software

Správce je oprávněn software užít pouze za podmínek a pouze k účelu sjednanému ve Smlouvě.

Správce není oprávněn poskytnout licenci Či sublicenci k užití software SKC třetím osobám.

Součástí poskytnuté licence nejsou zdrojové kódy k software SKC.

Správce nesmí provádět žádné změny do software SKC ani do doprovodných souborů vyjma takových změn, které jsou prováděny obslužnými programy dodanými s instalací software SKC.

Správce je povinen informovat Garanta o všech změnách, které mají nebo mohou mít vliv na
software SKC, a to před jejich provedením.

Správce není nad rámec kogentně předvídaný § 66 autorského zákona oprávněn zkoumat software SKC, studovat jej nebo zkoušet jeho fungování za účelem zjištění myšlenek a principů, na nichž je založen kterýkoliv prvek software SKC, jinak než v rámci obvyklého využívání programu. K jakýmkoliv úpravám, doplňkům a změnám software SKC nebo jeho doprovodné dokumentace, a to i když takové zásahy směřují k opravě zřejmé vady nebo jsou v souladu se zamýšleným účelem při jeho operativním využití Správcem, je Správce nad rámec kogentně předvídaný § 66 autorského zákona oprávněn pouze na základě předchozího písemného souhlasu Garanta.

Veškeré myšlenky a jejich vyjádření obsažené v licenčních produktech jsou zároveň předmětem obchodního tajemství autora software SKC anebo Garanta. Předmětem obchodního tajemství jsou i veškeré další informace o skutečnostech obchodní, výrobní a technické povahy týkající se předmětných licenčních produktů, které byly Garantem předány Správci v souvislosti s poskytnutím
licence.

Správce se zavazuje využívat poskytnuté podklady a informace výlučně k sjednanému užití software SKC. Je nepřípustné jejich užití k jinému účelu, zejména k vlastnímu vývoji či výrobě stejného čí obdobného počítačového programu.

Správce se zavazuje držet skutečnosti tvořící předmět obchodního tajemství přísně v tajností a dbát, aby tyto skutečnosti nebyly sděleny, svěřeny či jinak zpřístupněny třetím osobám. Za tim účelem se Správce zavazuje svěřit skutečností tvořící obchodní tajemství ve smyslu tohoto Článku jen těm svým pracovníkům, u kterých je znalost těchto skutečností předpokladem k smluvenému využití software SKC, a to pouze v nezbytném rozsahu. Tyto pracovníky (jakož i ostatní své pracovníky) se Správce zavazuje informovat o tom, že veškeré podklady a informace týkající se software SKC jsou předmětem obchodního tajemství autora software SKC anebo Garanta, zavázat je k mlčenlivosti a zakázat jim, aby si pořizovali kopie jakýchkoliv podkladů či vlastního software SKC nad rámec sjednaných podmínek. Správce se zavazuje zajistit, že dodržování obchodního tajemství jeho pracovníky bude soustavně prosazováno a kontrolováno.

Strana 85 z 88

 

 

