---
"id":              DIL/40/01/001767/2008
"layout":          contract
"datum podpisu":   2008-11-24
"datum účinnosti": 2008-11-24
"použité smluvní typy":
  - smlouva o dílo
"předmět":         Smlouva o dílo dodávka elektronických formulářů pro projekt Opencard
"smluvní strany":
 -   
  "role":     nabyvatel
  "jméno":    "Hlavní město Praha"
  "orgán":    odbor informatiky
  "zástupce": Ing. Václav Kraus
  "funkce":   ředitel odboru informatiky
 -   
  "jméno":    "ATBON, a.s."
  "zástupce": René Zahradník MBA
  "funkce":   obchodní ředitel
  "role":     poskytovatel

"náklady": 1760010

"soubory":
 - 
  "název": "Smlouva o dílo"
  "podepsaná verze": contract.pdf
  "strojově čitelná verze": index.md
  "upravitelná verze": 
  "náhled": miniatura.jpg

"ruší": 
"mění":
"změněno": 
"zrušeno":
---

## SMLOUVA O DÍLO

* **Číslo smlouvy Objednatele: DIL/40/01/001767/2008**
* **Číslo smlouvy Zhotovitele: RZAK-Z05/2008**
**2008/201**

uzavřená níže uvedeného dne, měsíce a roku podle ustanovení § 536 a násl. zákona  
č. 513/1991 Sb., obchodní zákoník, v platném znění (dále jen „Obchodní zákoník“), a na  
základě zákona č. 137/2006 Sb., o veřejných zakázkách, v platném znění, (dále jen  
„Smlouva“), mezi níže uvedenými smluvními stranami:  

**Hlavní město Praha**  
se sídlem: Mariánské nám. 2, Praha 1, PSČ: 110 01  
Zastoupené: Ing. Václavem Krausem, ředitelem odboru informatiky MHMP  
IČ: 00064581  
DIČ: CZ00064581  
Bankovní spojení: PPF banka, a.s., účet č.: 27-5157998/6000  
(dále jen **„Objednatel“**)  

a

**ATBON a.s.**  
se sídlem: Průmyslová 1472/11, 102 19 Praha 10  
Jednající/Zastoupená.: René Zahradníkem MBA, obchodním ředitelem  
IČ: 283 97 827  
DIČ: CZ 283 97 827  
Bankovní spojení: Raiffeisenbank a.s., účet č.: 5011090171/5500  
zapsaná v obchodním rejstříku vedeném Městským soudem v Praze, oddíl B, vložka 14316  
(dále jen **„Zhotovitel“**)

(Objednatel a Zhotovitel společně dále jen **„Smluvní strany“**)

### 1 PŘEDMĚT SMLOUVY

* 1.1 Předmětem této Smlouvy je závazek Zhotovitele provést dílo „Dodávka elektronických
formulářů pro projekt Opencard“ za podmínek stanovených v této Smlouvě.
Předmětem díla podle této smlouvy jsou následující dílčí plnění:

 * a) **Analýza formulářů a procesu sběru žádostí o vydání karty Opencard**
 * b) **Realizace navrženého řešení**
 * c) **Nasazení v prostředí MHMP**

(dále jen **„Dílo“**). Dílo podle této Smlouvy zahrnuje provedení veškerých dalších prací
a poskytnutí služeb, které obvykle s provedením Díla souvisí, a jejichž provedení je
nutné za účelem řádného provedení Díla a jeho funkčnosti bez ohledu na to, zda jsou
v této Smlouvě uvedeny či nikoliv.

Podrobná specifikace Díla je uvedena v Příloze č. 1, která je nedílnou součástí této
Smlouvy.

* 1.2 Objednatel se zavazuje zaplatit Zhotoviteli za řádně provedené Dílo cenu ve výši
a způsobem uvedeným v čl. 3 této Smlouvy.

## 2 TERMÍN A MÍSTO PLNĚNÍ

* 2.1 Termín zahájení plnění Díla je dnem účinnosti smlouvy.

* 2.2 Termín ukončení plnění Díle je 39 dnů od data účinnosti smlouvy.

* 2.3 Termíny dokončení dílčích plnění Díla jsou obsaženy v harmonogramu plnění, který
tvoří Přílohu č. 2.

* 2.4 Místem plnění díla je sídlo Objednatele a sídlo Zhotovitele.

## 3 CENA

* 3.1 Celková cena za Dílo činí:
**1.479.000,- Kč** (slovy: jedenmiliončtyřistasedmdesátdevěttisíc korun českých), bez
zákonem stanovené daně z přidané hodnoty (dále jen „DPH“);
**1.760.010,- Kč** (slovy: jedenmilionsedmsetšedesáttisícdeset_korun českých), včetně
DPH;
(dále jen **„Cena“**).

* 3.2 Cena je cenou nejvýše přípustnou a Zhotovitel prohlašuje, že plně pokrývá všechny
jeho náklady spojené s provedením Díla podle této Smlouvy.

* 3.3 Cena uvedená v čl. 3.1 dle této Smlouvy zahrnuje rovněž cenu za práva k Dílu dle čl.
13.3.

* 3.4 Cena za dílčí plnění včetně termínů dodání dílčích plnění jsou uvedeny v platebním
kalendáři tvořící Přílohu č. 6, která je nedílnou součástí této Smlouvy. Ceny za dílčí
plnění jsou stanoveny v maximální výši za jednotlivá dílčí plnění a jsou uvedeny bez
DPH a včetně DPH.

### 4 PŘEDÁNÍ A PŘEVZETÍ DÍLA

* 4.1 Dílo bude předáno Objednateli po jednotlivých dílčích celcích. Po splnění povinností
Zhotovitele dle čl. 4.4 a 4.5 bude o předání jednotlivých dílčích plnění oprávněnými
osobami sepsán Protokol o předání a převzetí dílčího plnění, jehož vzor je uveden
v Příloze č. 4 tvořící nedílnou součást této Smlouvy. Po dohodě oprávněných osob lze
sepsat pouze Akceptační protokol dle čl. 4.7.

* 4.2 Dílo včetně jeho jednotlivých dílčích plnění bude předáno Objednateli nejpozději
v termínech uvedených v harmonogramu plnění uvedeném v Příloze č. 2 této
Smlouvy. Zde uvedené termíny jsou termíny konečnými a nebudou měněny. To
neplatí v případě změn Díla dle čl. 6 této Smlouvy.

* 4.3 Místem předání a převzetí Díla včetně jeho jednotlivých dílčích plnění je sídlo
Objednatele uvedené v této Smlouvě, pokud se Smluvní strany nedohodnou jinak.

* 4.4 Před předáním Díla nebo jeho jednotlivých dílčích plnění Zhotovitel provede veškeré
nezbytné testy za účelem ověření funkčnosti Díla nebo jeho dílčích plnění v prostředí
Objednatele. Po provedení veškerých nezbytných testů bude funkčnost Díla nebo jeho
jednotlivých dílčích plnění a jeho vlastnosti ověřeny Objednatelem.

* 4.5 Před předáním Díla nebo jeho jednotlivých dílčích plnění Zhotovitel předvede
vlastnosti a funkce předávaného Díla nebo dílčího plnění a vyškolí (seznámí) uživatele
se způsobem jeho používání.

* 4.6 Vyskytnou-li se nebo budou-li objeveny jakékoliv vady Díla nebo jeho dílčích plnění,
je Objednatel oprávněn tyto vady Zhotoviteli sdělit a Zhotovitel je povinen tyto vady
odstranit v dohodnuté lhůtě oprávněnými osobami.

* 4.7 Po podpisu Protokolu o předání a převzetí dílčího plnění Díla dle čl. 4.1, odstranění
vad Díla dle čl. 4.6 a od předvedení opravených vlastností a funkcí Díla všem
uživatelům způsobem dle čl. 4.5, podepíší oprávněné osoby protokol o dokončení
dílčího plnění Díla (dále jen „Akceptační protokol“), jehož vzor je uveden v Příloze
č. 5 tvořící nedílnou součást této Smlouvy. Den podpisu Akceptačního protokolu
bude považován za den řádného dokončení dílčího plnění Díla.

* 4.8 Podpisem Akceptačních protokolů za všechna dílčí plnění bude považováno Dílo za
provedené a předané.

### 5 PLATEBNÍ PODMÍNKY

* 5.1 Objednatel bude hradit Zhotoviteli Cenu za dílo dílčími platbami, vždy po provedení
dílčího plnění Díla. Výše plateb za každé dílčí plnění je uvedena v Příloze č. 6.
Objednatel bude hradit Cenu za Dílo na základě faktur vystavených Zhotovitelem.
Tyto faktury musí mít veškeré náležitosti daňového dokladu v souladu se zákonem č.
235/2004 Sb., o dani z přidané hodnoty, v platném znění a jejich přílohou budou
Akceptační protokoly dle čl. 4.7 této Smlouvy, podepsané oprávněnými osobami
uvedenými v čl. 13.1. této Smlouvy. Všechny faktury budou dále obsahovat zejména
následující údaje:

 * (a) číslo Smlouvy, označení případných dodatků Smlouvy
 * (b) popis plnění Zhotovitele

* 5.2 Veškeré daňové doklady (faktury) vystavené Zhotovitelem podle této Smlouvy bude
Zhotovitel ve dvou vyhotoveních zasílat Objednateli a jejich splatnost bude činit 30
kalendářních dní ode dne jejich doručení Objednateli. Za den úhrady dané faktury
bude považován den odepsání fakturované částky z účtu Objednatele.

* 5.3 Objednatel si vyhrazuje právo vrátit Zhotoviteli do data jeho splatnosti daňový doklad
(fakturu), který nebude obsahovat veškeré údaje vyžadované závaznými právními
předpisy ČR nebo touto Smlouvou, nebo v něm budou uvedeny nesprávné údaje
(s uvedením chybějících náležitostí nebo nesprávných údajů) anebo nebude doložen
výše uvedenými protokoly podepsanými oprávněnými osobami uvedenými v čl. 13.1.
V takovém případě začne běžet doba splatnosti daňového dokladu (faktury) až
doručením řádně opraveného daňového dokladu (faktury) Objednateli.

### 6 ZMĚNY DÍLA V PRŮBĚHU PLNĚNÍ

* 6.1 Objednatel je podle této Smlouvy oprávněn kdykoliv požadovat po Zhotoviteli změny
Díla nebo jeho dílčích plnění. Zhotovitel je povinen provést veškeré změny
požadované Objednatelem za předpokladu splnění podmínky stanovené v čl. 6.3.

* 6.2 Zhotovitel je podle této Smlouvy oprávněn kdykoliv navrhnout Objednateli změny
Díla, přispějí-li k větší funkčnosti a zlepšení vlastností Díla nebo jeho dílčích plnění.
Objednatel však není povinen návrh jakékoliv změny předložený Zhotovitelem
přijmout.

* 6.3 Veškeré změny Díla nebo jeho dílčích plnění podle čl. 6.1 a 6.2 musí být sjednány
písemně dodatkem k této Smlouvě a musí být v souladu se zákonem č. 137/2006 Sb.,
o veřejných zakázkách, v platném znění. V závislosti na těchto změnách bude upraven
harmonogram plnění obsažený v Příloze č. 2 této Smlouvy a bude upravena cena Díla,
resp. ceny jednotlivých dílčích plnění uvedených v Příloze č. 6 této Smlouvy.
Zhotovitel není povinen provést jakékoliv změny Díla a Objednatel není povinen
převzít jakékoliv změny Díla, dokud nebudou písemně sjednány dodatkem k této
smlouvě.

### 7 PRÁVA A POVINNOSTI ZHOTOVITELE

* 7.1 Zhotovitel je povinen provést Dílo řádně a včas v souladu s harmonogramem plnění
uvedeným v Příloze č. 2 této Smlouvy.

* 7.2 Zhotovitel je povinen postupovat při provádění Díla s náležitou odbornou péčí a podle
pokynů Objednatele. Při provádění Díla je Zhotovitel povinen upozorňovat
Objednatele na nevhodnost jeho pokynů, které by mohly mít za následek újmu na
právech Objednatele nebo vznik škody. Pokud Objednatel i přes upozornění na splnění
svých pokynů trvá, neodpovídá Zhotovitel za případnou škodu tím vzniklou.

* 7.3 Zhotovitel je oprávněn k plnění této Smlouvy použít třetích osob jen s předchozím
písemným souhlasem Objednatele.

* 7.4 Všechna data, ať už v jakékoliv podobě, a jejich hmotné nosiče, která vznikla či
vzniknou při provádění Díla podle této Smlouvy, jsou výlučným vlastnictvím
Objednatele. Nejpozději do 15 pracovních dnů od doručení žádosti Objednatele nebo
od ukončení této Smlouvy je Zhotovitel povinen tato data a jejich nosiče Objednateli
předat.

* 7.5 Zhotovitel není oprávněn použít podklady, data a hmotné nosiče předané mu pro
realizaci Díla Objednatelem pro jiné účely než je provedení Díla podle této Smlouvy.
Nejpozději do 15 pracovních dnů po ukončení této Smlouvy je Zhotovitel povinen
vrátit Objednateli veškeré podklady, data a hmotné nosiče poskytnuté Objednatelem
Zhotoviteli ke splnění jeho závazků podle této Smlouvy.

* 7.6 Zhotovitel není oprávněn bez předchozího písemného souhlasu Objednatele provádět
jakékoli zápočty svých pohledávek vůči Objednateli proti jakýmkoli pohledávkám
Objednatele za Zhotovitelem, ani postupovat jakékoli svoje práva a pohledávky vůči
Objednateli na jakoukoli třetí osobu.

* 7.7 Zhotovitel není oprávněn zpřístupnit Dílo či jakékoli jeho dílčí celky jakýmkoli třetím
osobám. Toto se netýká případných subdodavatelů v míře nezbytně nutné pro realizaci
jejich subdodávek na Díle.

* 7.8 V případě, že se vyskytne jakákoli překážka, zejména
- prodlení Objednatele s poskytnutím součinnosti, které by podmiňovalo plnění
Zhotovitele;
- okolnosti vylučující odpovědnost dle § 374 Obchodního zákoníku, apod.,
která by mohla mít jakýkoli dopad do termínů plnění Díla, má Zhotovitel povinnost o
této překážce Objednatele písemně informovat, a to nejpozději do pěti (5) kalendářních
dnů od okamžiku, kdy se tato překážka vyskytla. Pokud Zhotovitel Objednatele v této
pětidenní lhůtě o překážkách písemně neinformuje, zanikají veškerá práva Zhotovitele,
která se na existenci příslušné překážky váží, zejména Zhotovitel nebude mít nárok na
jakékoli posunutí termínů plnění Díla.

* 7.9 V případě, že bude Dílo nebo jakékoli dílčí plnění zatíženo právem třetí osoby, je
Zhotovitel povinen neprodleně získat veškerá chybějící práva nebo nahradit takovéto
zatížené části Díla nezatíženými. V případě, že tak Zhotovitel neučiní ani v přiměřené
Smluvními stranami dohodnuté lhůtě, je Objednatel oprávněn, nikoliv však povinen,
tato chybějící práva získat nebo zatížené části Díla nahradit sám, a to na náklady
Zhotovitele.

* 7.10 Zhotovitel je povinen uzavřít a po celou dobu trvání této Smlouvy a dále nejméně po
dobu záruční doby podle čl. 9.1 udržovat pojistnou smlouvu na škodu způsobenou
třetím osobám, s pojistným plněním alespoň na částku ve výši 2.000.000,- Kč.

### 8 PRÁVA A POVINNOSTI O BJEDNATELE

* 8.1 Objednatel se zavazuje poskytnout Zhotoviteli ke splnění Díla součinnost podle
specifikace uvedené v Příloze č. 3 této Smlouvy, případně zajistit její poskytnutí
třetími osobami.

* 8.2 Objednatel se zavazuje Zhotoviteli poskytnout veškeré podklady a informace nezbytné
k provedení Díla.

### 9 ODPOVĚDNOST ZA VADY

* 9.1 Zhotovitel odpovídá za to, že Dílo bude provedeno řádně, v souladu s touto Smlouvou
a bude prosté jakýchkoliv vad (za věcnou vadu bude zejména považován rozpor mezi
skutečnou funkcí Díla a jeho funkcí popsanou v této Smlouvě) tedy po dobu 24
měsíců.

* 9.2 Záruční doba na Dílo počíná běžet teprve dnem podpisu Akceptačního protokol za
poslední dílčí plnění oprávněnými osobami. .

* 9.3 Zhotovitel dále zaručuje, že Dílo nebude zatíženo žádnými, právy třetích osob, které
by překážely nerušenému užívání díla Objednatelem, a že bude prosté všech právních
vad.

* 9.4 Zhotovitel dále zaručuje, že dílo nebude obsahovat open-source software.

* 9.5 Zhotovitel poskytuje záruku a je odpovědný za propojitelnost Díla se stávajícími
informačními systémy Objednatele dle Přílohy č. 1 této Smlouvy.

* 9.6 Bez ohledu na ustanovení čl. 4.4 Objednatel podle této Smlouvy není povinen při
převzetí nebo co nejdříve po převzetí Díla od Zhotovitele uskutečnit jeho prohlídku za
účelem zjištění vad Díla. Smluvní strany se dohodly, že vyloučení této povinnosti
jakož i ostatních povinností Objednatele podle ustanovení § 562 obchodního zákoníku
5nemá jakýkoliv vliv na odpovědnost Zhotovitele za veškeré vady Díla uplatněné u
Zhotovitele Objednatelem kdykoliv v průběhu záruční doby a na povinnost
Zhotovitele tyto vady odstranit dle čl. 9.7.

* 9.7 Zhotovitel se výslovně zavazuje, že odstraní veškeré vady Díla, které budou vytčeny
písemně Objednatelem kdykoliv během záruční doby uvedené v čl. 9.1, a to vždy
v přiměřené lhůtě stanovené Objednatelem nebo dohodnuté Smluvními stranami.

### 10 SANKCE

* 10.1 V případě prodlení Objednatele s platbou Ceny za Dílo je Zhotovitel oprávněn účtovat
Objednateli úrok z prodlení ve výši 0,05 % z dlužné částky za každý započatý den
prodlení.

* 10.2 V případě, že Zhotovitel poruší svou povinnost předat Objednateli Dílo nebo jakékoliv
dílčí plnění řádně a včas v souladu s touto Smlouvou, bude povinen zaplatit
Objednateli smluvní pokutu ve výši 1.500,- Kč (slovy: jedentisícpětset korun českých)
za každý započatý den prodlení s předáním řádně provedeného Díla, resp. dílčího
plnění. Předá-li Zhotovitel Objednateli poslední dílčí celek Díla řádně a včas podle
této Smlouvy, smluvní pokuty za prodlení s předáním předcházejících dílčích plnění
Díla dle budou Zhotoviteli vráceny Objednatelem.

* 10.3 V případě, že Zhotovitel poruší svou povinnost odstranit vady Díla vytčené
Objednatelem v souladu s čl. 9.7 této Smlouvy, bude povinen zaplatit Objednateli
smluvní pokutu ve výši 1.500,- Kč (slovy : jedentisícpětset korun českých) za každý
započatý den prodlení s odstraněním vad Díla.

* 10.4 V případě, že Zhotovitel poruší jakoukoli ze svých povinností uvedených v čl. 11této
Smlouvy, bude povinen zaplatit Objednateli smluvní pokutu ve výši 100.000,- Kč
(slovy: jednostotisíc korun českých) za každé takové porušení.

* 10.5 Zaplacením jakékoli smluvní pokuty podle této Smlouvy není dotčen nárok

Objednatele na náhradu vzniklé škody v plné výši.

### 11 OCHRANA DŮVĚRNÝCH INFORMACÍ

* 11.1 Za důvěrné informace Objednatele (bez ohledu na formu jejich zachycení) se podle
této Smlouvy považují veškeré informace, které nebyly Objednatelem označeny jako
veřejné, zejména: 
 * a) informace, které se týkají této Smlouvy a jejího plnění (zejména informace
o právech a povinnostech Smluvních stran, informace o cenách apod.);
 * b) informace, pro které je stanoven závaznými právními předpisy zvláštní režim
utajení při nakládání s nimi.

* 11.2 Za důvěrné informace Zhotovitele (bez ohledu na formu jejich zachycení) se podle
této Smlouvy považují veškeré informace, které byly Zhotovitelem písemně označeny
jako důvěrné a současně se jedná o informace, které se týkají Zhotovitele, mají
skutečnou nebo alespoň potenciální materiální či nemateriální hodnotu, nejsou
v příslušných obchodních kruzích běžně dostupné a Zhotovitel odpovídajícím
způsobem zajišťuje jejich utajení.

* 11.3 Za důvěrné informace Objednatele a Zhotovitele se nepovažují informace, které se
staly veřejně přístupnými, pokud se tak nestalo porušením povinnosti jejich ochrany,
informace získané na základě postupu prokazatelně nezávislého na Zhotoviteli a
informace poskytnuté třetí osobou, která takové informace nezískala porušením
povinnosti jejich ochrany.

* 11.4 Smluvní strany se zavazují, že budou zachovávat mlčenlivost o všech důvěrných
informacích druhé smluvní strany, o kterých se dozví v souvislosti s plněním této
Smlouvy, a bez písemného souhlasu druhé smluvní strany je nebudou sdělovat
žádným třetím osobám, vyjma osob, které na provádění Díla spolupracují, za
předpokladu, že tyto osoby jsou zavázány k ochraně důvěrných informací ve stejném
rozsahu jako smluvní strany podle této Smlouvy. Za porušení závazku důvěrnosti
informací podle této Smlouvy nebude rovněž považováno zveřejnění důvěrných
informací jakékoliv ze smluvních stran, ke kterému dojde na základě zákona,
soudního, správního či jiného obdobného rozhodnutí.

* 11.5 Zhotovitel se zavazuje nevyužít důvěrné informace Objednatele získané v souvislosti
s touto Smlouvou jinak než pro účely této Smlouvy, v neprospěch Objednatele či
k poškození jeho dobrého jména nebo pověsti.

* 11.6 Zhotovitel dále výslovně souhlasí s tím, aby tato Smlouva byla vedena v Centrální
evidenci smluv vedené Objednatelem, která je veřejně přístupná a která obsahuje údaje
o smluvních stranách, předmětu smlouvy, číselné označení této Smlouvy a datum
jejího podpisu.

* 11.7 Povinnosti uvedené v tomto čl platí i po ukončení této Smlouvy.

### 12 UKONČENÍ SMLOUVY

* 12.1 Tato Smlouva může být před řádným dokončením Díla ukončena pouze na základě
dohody obou Smluvních stran nebo odstoupením jedné ze smluvních stran.

* 12.2 Objednatel je oprávněn odstoupit od této Smlouvy po dokončení a řádném předání a
převzetí jakéhokoliv z dílčích plnění Díla.

* 12.3 Objednatel je oprávněn odstoupit od této Smlouvy v případě, že Zhotovitel je
v prodlení s prováděním Díla nebo kteréhokoliv dílčího plnění po dobu delší než třicet
(30) dní oproti termínům sjednaným v časovém harmonogramu, který tvoří Přílohu č.
2 této Smlouvy a nezjedná nápravu ani do pěti (5) dní od doručení písemné výzvy
Objednatele.

* 12.4 Objednatel je dále oprávněn odstoupit od této Smlouvy v případě, že se prokáže, že
Dílo nebo jeho část je zatížena právy třetí osoby, a Zhotovitel nezíská tato chybějící
práva nebo nenahradí zatížené dílčí části Díla nezatíženými ani do patnácti (15) dní od
doručení písemné výzvy Objednatele.

* 12.5 Zhotovitel je oprávněn odstoupit od této Smlouvy v případě, že Objednatel je
v prodlení s platbou za dílčí plnění po dobu delší než čtyřicet pět (45) dnů po splatnosti
příslušného daňového dokladu a nezjedná nápravu ani do pěti (5) dnů od doručení
písemné výzvy Zhotovitele k nápravě.

* 12.6 Odstoupení od Smlouvy je účinné okamžikem doručení písemného oznámení
o odstoupení Objednatelem Zhotoviteli.

* 12.7 Ukončením této Smlouvy nejsou dotčena ustanovení týkající se smluvních pokut,
ochrany důvěrných informací a ustanovení týkající se takových práv a povinností,
z jejichž povahy vyplývá, že mají trvat i po skončení účinnosti této Smlouvy.

* 12.8 V případě, že je tato Smlouva ukončena před řádným dokončením Díla stran na
základě odstoupení má Zhotovitel nárok na úhradu předané a odsouhlasené části Díla
provedené v souladu s touto Smlouvou ke dni předčasného ukončení této Smlouvy.

### 13 OPRÁVNĚNÉ OSOBY

* 13.1 Komunikace mezi smluvními stranami bude probíhat zejména prostřednictvím
následujících oprávněných osob, pověřených pracovníků nebo statutárních zástupců
smluvních stran:

 * a) Oprávněnými osobami Objednatele jsou:  
Ing. Petr Kolbek, petr.kolbek@cityofprague.cz, tel. +420 236 00 2623  
Oprávněnými osobami Objednatele pro účely podpisu protokolů dle čl. 4.1 a 4.7  
jsou : Petra Matušinová,petra.matusinova@cityofprague.cz, tel. +420 602 603 941  

 * b) Oprávněnými osobami Zhotovitele jsou:  
Zdeněk Kamlar, zdenek.kamlar@atbon.cz, 733 532 254  
Masarykovo nábř. 10, 120 00 Praha 2  

* 13.2 Oprávněné osoby, nejsou-li statutárním orgánem, nejsou oprávněny ke změnám této
Smlouvy, jejím doplňkům ani zrušení, ledaže se prokáží plnou mocí udělenou jim
k tomu osobami oprávněnými jednat navenek za příslušnou smluvní stranu
v záležitostech této Smlouvy. Smluvní strany jsou oprávněny jednostranně změnit
oprávněné osoby, jsou však povinny takovou změnu druhé smluvní straně
bezodkladně písemně oznámit.

* 13.3 Veškeré uplatňování nároků, sdělování, žádosti, předávání informací apod. (dále též
„Sdělení“) mezi Smluvními stranami dle této Smlouvy musí být příslušnou Smluvní
stranou provedeno v písemné formě a doručeno druhé Smluvní straně osobně,
doporučenou poštou, nebo e-mailem z / na elektronické adresy uvedené ve článku 13.1 nebo z
/ na poštovní domény @cityofprague.cz nebo @atbon.cz.

### 14 PRÁVA K DÍLU

* 14.1 Objednatel nabývá vlastnické právo k Dílu, resp. dílčímu plnění, a to včetně dat, které
tvoří součást plnění podle této Smlouvy a nejsou předmětem práv na ochranu
duševního vlastnictví okamžikem podpisu Protokolu o předání a převzetí, resp. podpisem
Akceptačního protokolu, není-li Protokol o předání a převzetí vyhotovován;

* 14.2 Nebezpečí škody na Díle přejde na Objednatele okamžikem podpisu Akceptačního
protokolu.

* 14.3 Zhotovitel tímto poskytuje Objednateli oprávnění k výkonu práva užít Dílo všemi
způsoby uvedenými v § 12 zákona č. 121/2000 Sb., autorský zákon, v platném znění
(dále jen ”Autorský zákon”), a dále k provádění jakýchkoli úprav Díla (dále jen
”Licence”). Licence se uděluje ve formě (výhradní). Zhotovitel výslovně souhlasí, aby
Objednatel poskytl ve výše uvedeném rozsahu oprávnění tvořící součást této Licence
jakékoli třetí osobě formou další licence (podlicence) v souladu s § 48 Autorského
zákona, bez omezení počtu podlicencí. Objednatel není povinen Licenci využít.
Licence podle tohoto článku se poskytuje jako časově neomezená, platná na území
České republiky. Odměna za Licenci v rozsahu uvedeném v tomto článku je v plné
výši zahrnuta v ceně za Dílo podle této Smlouvy.

* 14.4 V případě, že součástí Díla je dodávka standardního (tzv. krabicového) softwaru,
ustanovení článků 7.7, 7.9, 12.4 a 14.3 této Smlouvy se nepoužije, avšak pouze
v rozsahu dodávky takového standardního softwaru a s tím, že veškeré poplatky a
náklady jsou již v plné výši zahrnuty v ceně za Dílo podle této Smlouvy. Práva
Objednatele k takovému softwaru se budou řídit příslušnou licenční smlouvou
dodavatele standardního softwaru. O dodávce standardního softwaru a jeho
podmínkách je Zhotovitel povinen informovat Objednatele v dostatečné lhůtě předem,
jinak odpovídá za veškeré náklady a škody, které mohou Objednateli v této souvislosti
vzniknout.

### 15 ZÁVĚREČNÁ UJEDNÁNÍ

* 15.1 Vyjma změn oprávněných osob podle čl. 13.2 této Smlouvy mohou veškeré změny a
doplňky této Smlouvy být provedeny pouze na základě písemného dodatku k této
Smlouvě, podepsaného oběma smluvními stranami.

* 15.2 Tato Smlouva se řídí právním řádem České republiky.

* 15.3 Spor, který vznikne na základě této Smlouvy nebo který s ní souvisí, se smluvní strany
zavazují řešit přednostně smírnou cestou pokud možno do třiceti (30) dní ode dne, kdy
o sporu jedna smluvní strana uvědomí druhou smluvní stranu. Jinak jsou pro řešení
sporů z této Smlouvy příslušné obecné soudy České republiky.

* 15.4 V případě, že některé ustanovení této Smlouvy je nebo se stane v budoucnu
neplatným, neúčinným či nevymahatelným nebo bude-li takovým příslušným orgánem
shledáno, zůstávají ostatní ustanovení této Smlouvy v platnosti a účinnosti pokud
z povahy takového ustanovení nebo z jeho obsahu anebo z okolností, za nichž bylo
uzavřeno, nevyplývá, že je nelze oddělit od ostatního obsahu této Smlouvy. Smluvní
strany se zavazují nahradit neplatné, neúčinné nebo nevymahatelné ustanovení této
Smlouvy ustanovením jiným, které svým obsahem a smyslem odpovídá nejlépe
ustanovení původnímu a této Smlouvě jako celku.

* 15.5 Tato Smlouva je vyhotovena ve čtyřech (4) vyhotoveních v českém jazyce, přičemž
všechna vyhotovení mají platnost originálu. Tři (3) vyhotovení Smlouvy obdrží
Objednatel a jedno (1) Zhotovitel.

* 15.6 Tato Smlouva nabývá účinnosti dnem jejího podpisu.

* 15.7 Nedílnou součástí této Smlouvy jsou následující přílohy:

 * Příloha č. 1: Podrobná specifikace Díla
 * Příloha č. 2: Harmonogram plnění
 * Příloha č. 3: Součinnost Objednatele
 * Příloha č. 4: Vzor Protokolu o předání a převzetí
 * Příloha č. 5: Vzor Akceptačního protokolu
 * Příloha č. 6: Dílčí ceny a platební kalendář

* 15.8 Smluvní strany prohlašují, že si tuto Smlouvu přečetly, že s jejím obsahem souhlasí a
na důkaz toho k ní připojují svoje podpisy.
V ___________dne ___________ V ___________dne ___________  
Objednatel: Zhotovitel:  
Hlavní město Praha ATBON a.s.  
Podpis: _________________________  
Jméno: Ing. Václav Kraus  
Funkce: Ředitel odboru informatiky Podpis: _________________________  
Jméno:  
René Zahradník MBA  
Funkce:  
obchodní ředitel  

## Příloha č. 1 Smlouvy o dílo: Podrobná specifikace Díla
**Číslo smlouvy Objednatele: DIL/40/01/001767/2008**  
**Číslo smlouvy Zhotovitele: RZAK-Z05/2008**  

Zakázka bude řešena návrhem hardwarového vybavení a tvorbou softwarové aplikace s těmito
klíčovými součástmi:
* Grafické zpracování formulářů Opencard do PDF a tvorba aktivních PDF se
semikódem pro portál Opencard
* Zpracování formulářů do PDF pro kiosky
* Zabezpečení back-office - zpracování dat, export do XML
Zakázka „Dodávky elektronických formulářů pro projekt Opencard“ bude rozdělena do
následujících, po sobě jdoucích, dílčích plnění:

**I Analýza formulářů a procesu sběru žádostí o vydání karty Opencard**

Návrh technologického řešení a předložení konfigurace potřebných licencí SW
a HW třetích stran.

**II. Realizace navrženého řešení**

Grafické zpracování formulářů Opencard a tvorba aktivních pdf se semikódem pro portál Opencard. Zpracování formulářů pdf pro kiosky. Zabezpečení back-office - zpracování dat, export XML.

**III.Nasazení v prostředí MHMP**

Zprovoznění celého řešení v prostředí MHMP, školení obsluhy a ověřovací
provoz.

Detailní informace o jednotlivých dílčích plnění

**I. Analýza formulářů a procesu sběru žádostí o vydání karty Opencard**

Cílem této fáze je Návrh technologického řešení a předložení konfigurace potřebných licencí
SW a HW třetích stran.

1. Zmapování procesu zpracování žádosti o Opencard
Rozborem procesu na přepážce, rozhovory s dotčenými pracovníky a konzultanty MHMP a
zpracováním takto získaných informací vznikne dokument s detailním popisem procesu
v jeho optimání reálné podobě.

2. Tvorba seznamu a rozbor obsahu formulářů ke kartě Opencard
Od pracovníků a konzultantů MHMP bude předán seznam „papírových formulářů“ a rozebrán
význam položek jejich obsahu.

3. Analýza Grafického vzhledu (CID), provozovaných technologií a zabezpečení
Budou získány informace o grafickém vzhledu a zejména o způsobu ukládání a zabezpečení
dat či přístupu k datům.
Z důvodu efektivního využití již existující infrastruktury a správného fungování aplikace,
bude analyzováno současné technologické prostředí a získány detailní informace o
technologiích již provozovaných.

4. Tvorba návrhu technologického řešení
Výsledkem všech analýz výše bude dokument pro realizační tým, který bude obsahovat
všechny potřebné informace, dostupné v daný okamžik. GAP analýzou současného stavu a
očekávaného stavu vznikne seznam nových funkcí, chování aplikace a specifikace formulářů.
Součástí návrhu řešení bude „definice konfigurace potřebného HW a SW třetích stran“ pro
zpracování žádostí se semi-kódem v tomto minimálním rozsahu:
- PC pro obsluhu
- Skener
- SW třetích stran

**II.Realizace navrženého řešení**

Grafické zpracování formulářů Opencard a tvorba aktivních pdf se semikódem pro portál
Opencard. Zpracování formulářů pdf pro kiosky. Zabezpečení (naprogramování) back-office -
zpracování dat, export XML.

1. Elektronizace formulářů do PDF
Podle seznamu a definovaného obsahu proběhne tvorba formulářů ve formátu PDF. Budou
vytvořeny formuláře pasivní (pouze zobrazení / tisk) i aktivní (zadání hodnot via PC,
generování semi-kódu) a speciální formuláře pro použití na pracovišti typu „koisek“.

2. Programování backoffice – zpracování dat a export XML
Na technologii určené analýzou bude naprogramována aplikace, která z naskenovaného
vyplněného formuláře sejme semi-kód a zpracuje data v něm zakódovaná do exportního
souboru formátu XML.

3. Ladění a testování
Po vytvoření aplikace a formulářů bude probíhat testování a ladění na testovacím prostředí v
prostorách ATBON a.s. a budou odstraněny nalezené chyby.

**III.Nasazení v prostředí MHMP**

Zprovoznění celého řešení v prostředí MHMP, školení obsluhy a ověřovací provoz.

* 1. Implementace v prostředí definovaném MHMP
Aplikace bude nainstalována v prostředí MHMP nebo spolupracující firmy a budou ověřeny
její funkcionality od zpracování žádosti do vzniku XML souboru.
Dále budou odevzdány všechny „elektronizované formuláře“ ve formátu PDF.

* 2. Zaškolení uživatelů
Po instalaci aplikace dojde k zaškolení obsluhy aplikace BackOffice – pro vyjmenované
uživatele (max. 5 lidí).

* 3. Pilotní provoz a řešení nalezených závad
Po zaškolení uživatelů bude aplikace uvedena do pilotního provozu, který má za cíl ověřit
fungování aplikace v reálném provozu a prostředí a odstranit případné chyby, které nebylo
možné při testech objevit.

* 4. Tvorba dokumentace (obsluha, správa)
Dokumentace bude obsahovat popis obsluhy a pokyny pro správce aplikace. Tyto pokyny
budou k dispozici alespoň v elektronické podobě (PDF).

* 5. Předání do ostrého provozu
Jde o formální aktivitu, kdy dojde k protokolárnímu předání pracoviště s aplikací BackOffice
do ostrého provozu.

**Vedení projektu**

* 1. Činnosti vedoucí k dosažení požadovaných cílů.
Bude vytvořen pracovní tým z pracovníků objednatele a dodavatele vybavený příslušnými
kompetencemi po dobu trvání implementace. Tým povede projektový manažer s povinností
vést projektovou dokumentaci v potřebném rozsahu. Vedení projektu bude formou i obsahem
podřízeno splnění strategického cíle zadání.

* 2. Bude zřízeno projektové úložiště projektových dokumentů s právy přístupu dle
určených rolí. Dále bude zaktivováno procesní workflow podpořené informačním systémem
na úrovni monitoringu průběhu projektu.

* 3. Zabezpečení akceptace změn pracovníky objednatele. Ze strany objednatele je nutno
stanovit pracovníky oprávněné schvalovat navrhovaná řešení a změny. Navrhovaná a
schválená řešení budou prezentována formou workshopů s následnými školeními pracovníků
objednatele.


## Příloha č. 2 Smlouvy o dílo: Harmonogram plnění
* Číslo smlouvy Objednatele: DIL/40/01/001767/2008
* Číslo smlouvy Zhotovitele: RZAK-Z05/2008

Práce na zakázce začínají dnem uvedeným v bodě 2.1 Smlouvy.

* Vedení projektu: průběžně po celou dobu projektu

* Analýza formulářů a procesu sběru žádostí o vydání karty Opencard: 9 dní

* Realizace navrženého řešení: 18 dní

* Nasazení v prostředí MHMP: 12 dní

* Celá zakázka: 39 dní
Všechny výše uvedené počty dnů jsou uvedeny ve dnech kalendářních.

## Příloha č. 3 Smlouvy o dílo: Součinnost Objednatele

* Číslo smlouvy Objednatele: DIL/40/01/001767/2008
* Číslo smlouvy Zhotovitele: RZAK-Z05/2008

Součinnost Objednatele spočívá v zajištění nebo zpřístupnění následujících činností:
- Sdělení detailů o obsahu formulářů a jeho grafickém výstupu
- Detaily výstupního datového formátu zpracovaného formuláře opencard
- Přístup ke všem dotčeným serverům pro zajištění implementace, přenosu dat nebo
zabezpečení
- Zajištění vstřícného přístupu dalších subjektů spolupracujících na projektu „Opencard“
- Včasné objednání HW a SW třetích stran a zajištění rychlého servisu od okamžiku
implementace
- Na základě žádosti Zhotovitele provést bezodkladně protokolární převzetí dílčích částí
díla nebo celého Díla

## Příloha č. 4 Smlouvy o dílo: Vzor Protokolu o předání a převzetí

* Číslo smlouvy Objednatele: DIL/40/01/001767/2008
* Číslo smlouvy Zhotovitele: RZAK-Z05/2008

HLAVNÍ MĚSTO PRAHA  
MAGISTRÁT HLAVNÍHO MĚSTA PRAHY  
ODBOR INFORMATIKY  
PROTOKOL O PŘEDÁNÍ A PŘEVZETÍ  

PROJEKT  

Identifikace projektu  
Název projektu  
Zkratka  
Vedoucí projektu za MHMP  
Zpracovatel protokolu  
Číslo protokolu  

**PŘEDMĚT PŘEDÁNÍ PŘEVZETÍ**  
Smlouva s dodavatelem  
/číslo  
Předmět dodávky, plnění  
popř. jiný dokument, na základě jehož k akceptaci dochází  
např. služba, aplikace, dokumenty (napsat konkrétní)  
(podle smlouvy)
Důvod akceptace např. ukončení etapy, dokončení milníku  
Forma akceptace např. předání dokumentace, CD s aplikací, spuštění aplikace,...  

|SMLUVNÍ STRANY| |
|DODAVATEL| |
|Název|Dle smlouvy|
|Adresa| |
|IČO| |
|Odpovědná osoba|osoba uvedená ve smlouvě|
|Funkce| |
|ODBĚRATEL| |
|Název|Dle smlouvy|
|Adresa| |
|IČO| |
|Odpovědná osoba|osoba uvedená ve smlouvě|
|Funkce| |

SEZNAM PŘÍLOH

|Označení přílohy|Typ přílohy (manuál, CD)|Název|Označení přílohy (číslo, název souboru)|Zodpovědná osoba (kdo je odpovědný za přílohu)|Doplňující informace|
|1.| | | | | |
|2.| | | | | |
|3.| | | | | |

SEZNAM ZÁVAD

|ZÁVADA|Popis závady|Termín odstranění|Osoba, zodpovědná za odstranění závady|
|1.| | | | | |
|2.| | | | | |
Po odstranění závady proběhne nová akceptační procedura.

SCHVALOVACÍ TABULKA

|ODBĚRATEL|Jméno a příjmení|Datum|Podpis|
|Datum Podpis| | | |
|Vedoucí projektu| | | |
|Projektový konzultant|pokud je určen| | |
|Teamový koordinátor PK| | | |
|Oprávněná osoba Odběratele uvedená ve smlouvě|např. Člen vedení odboru MHMP-INF| | |

|DODAVATEL|Jméno a příjmení|Datum|Podpis|
|Datum Podpis| | | |
|Vedoucí projektu| | | |
|Projektový konzultant| | | |
|Teamový koordinátor PK| | | |
|Oprávněná osoba Odběratele uvedená ve smlouvě| | | | |

## Příloha č. 5 Smlouvy o dílo: Vzor Akceptačního protokolu

* Číslo smlouvy Objednatele: DIL/40/01/001767/2008
* Číslo smlouvy Zhotovitele: RZAK-Z05/2008

PROJEKT  

Identifikace projektu  
Název projektu  
Zkratka  
Vedoucí projektu za MHMP  
Zpracovatel protokolu  
Číslo protokolu  

**PŘEDMĚT PŘEDÁNÍ PŘEVZETÍ**  
Smlouva s dodavatelem  
/číslo  
Předmět dodávky, plnění  
popř. jiný dokument, na základě jehož k akceptaci dochází  
např. služba, aplikace, dokumenty (napsat konkrétní)  
(podle smlouvy)
Důvod akceptace např. ukončení etapy, dokončení milníku  
Forma akceptace např. předání dokumentace, CD s aplikací, spuštění aplikace,...  

|SMLUVNÍ STRANY| |
|DODAVATEL| |
|Název|Dle smlouvy|
|Adresa| |
|IČO| |
|Odpovědná osoba|osoba uvedená ve smlouvě|
|Funkce| |
|ODBĚRATEL| |
|Název|Dle smlouvy|
|Adresa| |
|IČO| |
|Odpovědná osoba|osoba uvedená ve smlouvě|
|Funkce| |

SEZNAM PŘÍLOH

|Označení přílohy|Typ přílohy (manuál, CD)|Název|Označení přílohy (číslo, název souboru)|Zodpovědná osoba (kdo je odpovědný za přílohu)|Doplňující informace|
|1.| | | | | |
|2.| | | | | |
|3.| | | | | |

SEZNAM ZÁVAD

|ZÁVADA|Popis závady|Termín odstranění|Osoba, zodpovědná za odstranění závady|
|1.| | | | | |
|2.| | | | | |
Po odstranění závady proběhne nová akceptační procedura.

ZÁVĚR AKCEPTACE

* Při akceptaci nebyly zjištěny závady.
* Při akceptaci byly zjištěny závady, jejichž seznam a popis je uveden v příloze. Tyto závady NEBRÁNÍ akceptaci.
* Při akceptaci byly zjištěny závady, jejichž seznam a popis je uveden v příloze. Tyto závady BRÁNÍ akceptaci. (hodící se zaškrtne)

SCHVALOVACÍ TABULKA

|ODBĚRATEL|Jméno a příjmení|Datum|Podpis|
|Datum Podpis| | | |
|Vedoucí projektu| | | |
|Projektový konzultant|pokud je určen| | |
|Teamový koordinátor PK| | | |
|Oprávněná osoba Odběratele uvedená ve smlouvě|např. Člen vedení odboru MHMP-INF| | |

|DODAVATEL|Jméno a příjmení|Datum|Podpis|
|Datum Podpis| | | |
|Vedoucí projektu| | | |
|Projektový konzultant| | | |
|Teamový koordinátor PK| | | |
|Oprávněná osoba Odběratele uvedená ve smlouvě| | | | |

## Příloha č. 6 Smlouvy o dílo: Dílčí ceny a platební kalendář

* Číslo smlouvy Objednatele: DIL/40/01/001767/2008
* Číslo smlouvy Zhotovitele: RZAK-Z05/2008

Dílčí části díla pro účely předání a převzetí:
Dílčí část č. 1 obsahuje:

**Fáze I: Analýza formulářů a procesu sběru žádostí o vydání karty Opencard**

Cena za Dílčí část č. 1 činí 30% celkové ceny díla a odpovídá částce: 443.700,- Kč bez DPH.
Zhotovitel vystaví fakturu ke dni ukončení návrhu tvorby řešení (Dokončená fáze: I. Analýza).

Dílčí část č. 2 obsahuje:

**Fáze II. Realizace navrženého řešení**  

Cena za Dílčí část č. 2 činí 40% celkové ceny díla a odpovídá částce: 591.600,- Kč bez DPH.
Zhotovitel vystaví fakturu ke dni ukončení tvorby vlastního řešení a připravenosti řešení na
instalaci do prostředí MHMP (Dokončená etapa: II. Realizace).
Dílčí část č. 3 (poslední) obsahuje:

**Fáze III. Nasazení v podmínkách MHMP**  

Cena za Dílčí část č. 3 činí 30% celkové ceny díla a odpovídá částce: 443.700,- Kč bez DPH.
Zhotovitel vystaví fakturu ke dni předání řešení do ostrého provozu (Dokončená fáze: II.
Implementace).
