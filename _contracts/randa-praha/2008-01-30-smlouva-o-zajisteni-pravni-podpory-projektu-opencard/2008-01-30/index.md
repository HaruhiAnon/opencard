---
"id":               POS/40/01/001465/2008
"layout":           contract
"datum podpisu":    2008-01-30
"datum účinnosti":  2008-01-30
"použité smluvní typy":
  - smlouva o poskytnutí právní pomoci
"předmět":          Smlouva o zajištění právní podpory projektu Opencard
"smluvní strany":
 -   
  "role":     nabyvatel
  "jméno":    "Hlavní město Praha"
  "orgán":    odbor informatiky
  "zástupce": Ing. Václav Kraus
  "funkce":   ředitel odboru informatiky
 -   
  "jméno":    "ŘANDA HAVEL LEGAL s.r.o."
  "zástupce": Mgr. Martin Řanda
  "funkce":   advokát a jednatel
  "role":     poskytovatel

"náklady":

"soubory":
 - 
  "název": "Smlouva o poskytnutí právní pomoci"
  "podepsaná verze": contract.pdf
  "strojově čitelná verze": index.md
  "upravitelná verze": 
  "náhled": miniatura.jpg

"ruší": 
"mění":
"změněno": 
"zrušeno":
---

**POS/40/01/001465/2008**

**Hlavní město Praha**
se sídlem Mariánské nám. 2, 110 01 Praha 1  
zastoupené: Ing. Václavem Krausem, ředitelem odboru informatiky Magistrátu hl.m. Prahy  
IČ: 00064581, DIČ: CZ00064581  
bankovní spojení: PPF banka, Praha 1, č.ú.: 27-5157-998/6000
(**dále jen „klient“**)  
  
a 
  
**ŘANDA HAVEL LEGAL s.r.o.**
IČ: 27636836  
se sídlem: Truhlářská 13-15, Praha 1, PSČ 110 00  
zapsaná v obchodním rejstříku vedeném Městským soudem v Praze, oddíl C, vložka 120572  
(dále jen „**advokátní kancelář“**)  

(klient a advokátní kancelář dále jen společně „smluvní strany“)

uzavřeli níže uvedeného dne, měsíce a roku, v souladu se zákonem č. 85/1996 Sb., o advokacii, v platném znění (dále jen **„Zákon“**) a vyhlášky č. 177/1996 Sb., advokátní tarif, v platném znění,
tuto

## RÁMCOVOU SMLOUVU O POSKYTOVÁNÍ PRÁVNÍCH SLUŽEB

(dále jen **„Smlouva“**)

* **1. Předmět Smlouvy** 
* 1.1 Advokátní kancelář se zavazuje poskytovat klientovi podle jeho potřeb a v souladu s jeho
pokyny po dobu účinnosti této Smlouvy právní služby za účelem zajištění kompletní právní
podpory při implementaci a rozvoji projektu Opencard, tj. kartových služeb na území hlavního
města Prahy, včetně právní podpory Pražského centra kartových služeb („PCKS“) a jednání s
provozovateli jednotlivých aplikací v rámci projektu Opencard. Právní služby budou zahrnovat
zejména právní poradenství při zpracování konceptů rozvoje PCKS a aplikací projektu
Opencard, právní podporu při vytváření návrhů smluv a jednání s dodavateli a provozovateli
kartových aplikací, právní podporu při uzavření smluv a při jejich následném naplňování a
případné jednání o sporech vzniklých z takových smluv a další související právní služby nutné
či vhodné pro zajištění řádného postupu odboru informatiky Magistrátu hl. m. Prahy v
souvislosti s projektem Opencard. Na základě vzájemné dohody poskytne advokátní kancelář
za podmínek stanovených touto Smlouvou i jakékoli jiné právní služby související s činností
klienta.

* 1.2 Právní služby podle této Smlouvy budou poskytovány do 31. 12. 2008 nebo do dosažení limitu
celkové výše odměny vyplacené podle této smlouvy v částce 2.000.000,- Kč (slovy: dva
miliony korun českých), podle toho, co nastane dříve.
1.3 Poskytování právních služeb bude realizováno průběžně v prostorách klienta nebo
v prostorách advokátní kanceláře ŘANDA HAVEL LEGAL v Praze, popřípadě v Plzni, nebo
u třetí strany, se kterou klient či advokátní kancelář v rámci této smlouvy jedná, a to v České
Republice nebo v zahraničí.

* **2. Povinnosti advokátní kanceláře**

* 2.1 Advokátní kancelář je povinna při poskytování právních služeb a při uplatňování práv a
právem chráněných zájmů klienta používat všech právních prostředků v rámci ústavního
pořádku, zákonů a jiných obecně závazných právních předpisů, a uplatňovat vše, co podle
svého přesvědčení a pokynů klienta považuje za prospěšné.

* 2.2 Advokátní kancelář není vázána pokyny klienta týkajícími se právního názoru, ledaže si to
klient výslovně vymíní; v takovém případě však advokátní kancelář neodpovídá za následky
uskutečnění pokynů klienta.

* 2.3 Advokátní kancelář prohlašuje, že splňuje kvalifikační předpoklady pro poskytování právních
služeb podle této Smlouvy.

* **3. Odmítnutí právních služeb a prohlášení advokátní kanceláře**

* 3.1 V jednotlivých případech je advokátní kancelář oprávněna a zároveň povinna odmítnout
poskytování právních služeb ve smyslu ustanovení § 19 Zákona, tj. v případech vzniku
konfliktu zájmu.

* 3.2 Advokátní kancelář prohlašuje, že ke dni uzavření této Smlouvy si není vědoma žádného
konfliktu zájmu, který by jí mohl zabránit v poskytování právních služeb klientovi.

* **4. Mlčenlivost**

* 4.1 Advokátní kancelář, její advokáti, advokátní koncipienti a zaměstnanci jsou povinni
zachovávat mlčenlivost o všech skutečnostech, o nichž se dozvěděli či dozví v souvislosti
s poskytováním právních služeb, a to ve smyslu ustanovení § 21 Zákona.

* 4.2 Klient souhlasí s tím, že advokátní kancelář může bez uvádění konkrétních údajů, zejména
jmenných, využívat zobecněné informace, o nichž se dozvěděla v souvislosti s poskytováním
právních služeb, při vědecké, publikační a pedagogické činnosti.

* 4.3 Klient souhlasí s tím, že advokátní kancelář může uvádět název klienta a významné případy
právní služby pro účely své prezentace a poskytování referencí, avšak vždy pouze tak, aby
nemohly být poškozeny zájmy klienta.

* **5. Odpovědnost za škodu, pojištění odpovědnosti za škodu, sankce**

* 5.1 Advokátní kancelář odpovídá klientovi za škodu způsobenou mu v souvislosti s poskytováním
právních služeb ve smyslu § 24 Zákona.

* 5.2 Advokátní kancelář má uzavřenou a bude po dobu platnosti této Smlouvy udržovat pojistnou
smlouvu na pojištění odpovědnosti za škodu způsobenou poskytováním odborných služeb
(výkonem advokacie) s limitem pojistného plnění nejméně 100.000.000,- Kč (slovy: sto
milionů korun českých) na jednu škodní událost a všechny škodní události v průběhu jednoho
roku. S ohledem na rozsah tohoto pojištění a s ohledem na rozsah předvídatelných škod, které
by mohly být způsobeny klientovi poskytováním odborných služeb advokátní kanceláří, se
smluvní strany dohodly, že odpovědnost advokátní kanceláře za škody způsobené klientovi
poskytováním odborných služeb je omezena na částku 100.000.000,- Kč (slovy: sto milionů
korun českých) na jeden případ či související sérii případů.

* 5.3 V případě nesplnění vzájemně odsouhlaseného termínu plnění pro poskytnutí právních služeb
zaplatí advokátní kancelář klientovi smluvní pokutu za každý i započatý den prodlení ve výši
3.000,- Kč.

* **6. Odměna za poskytování právních služeb**

* 6.1 Smluvní strany se dohodly, že smluvní odměna advokátní kanceláře za právní služby podle
článku 1.1. této Smlouvy se sestává z časové odměny na základě níže uvedených hodinových
sazeb:
|(a) Advokát| 3.000,- Kč/hod bez DPH|3.000,- Kč/hod bez DPH|3.570,- Kč/hod včetně DPH|
|(b) Koncipient| 2.500,- Kč/hod bez DPH | 2.975 Kč/hod včetně DPH|
|(c) Odborný asistent| 1.200,- Kč/hod bez DPH | 1.428 Kč/hod 

(dále jen **„časová odměna“**). Účtována bude každá započatá čtvrthodina (posuzováno
kumulativně v jednom dni). Odměna bude splatná v českých korunách a bude k ní připočteno
aplikovatelné DPH.

* 6.2 Kromě časové odměny podle čl. 6.1 náleží advokátní kanceláři případné soudní přísudky
vydobyté na protistraně.

* 6.3 Vedle časové odměny podle čl. 6.1 výše hradí klient advokátní kanceláři náklady účelně
vynaložené v souvislosti s poskytnutím právních služeb. Pokud není dále uvedeno jinak,
náklady budou účtovány ve skutečné výši, ve které vzniknou. Tyto náklady mohou zahrnovat
zejména náklady na dopravu a cestování, včetně cestovních náhrad a stravného a kapesného,
náklady na kopírování, poštovné, telekomunikační poplatky, znalecké posudky a odborná
vyjádření, překlady, opisy a fotokopie, soudní a správní poplatky, náklady na ověřování
dokumentů, apod.

* 6.4 Za používání automobilu mimo území hl. m. Prahy bude účtována náhrada obdobně jako
podle ustanovení § 157 odst. 3 a 4 a § 158 zák. č. 262/2006, zákoníku práce, ve znění
pozdějších předpisů. Za používání automobilu na území hl. m. Prahy náhrada účtována
nebude. Případné cestovní pojištění advokáta při zahraniční pracovní cestě bude hrazeno
klientem.

* 6.5 Za čas strávený cestováním mimo území hl. m. Prahy nebude účtována časová odměna podle
čl. 6.1 výše, ale pouze náhrada za ztrátu času ve výši 1.200,- Kč/hod bez DPH.

* 6.6 Časová odměna za právní služby, náhrada vzniklých nákladů a náhrada za ztrátu času
cestováním bude vyúčtována vždy zpětně prostřednictvím faktury, zpravidla měsíčně. Dnem
zdanitelného plnění bude poslední den období, za které budou právní služby vyúčtovány.
Pokud nebude ústně či písemně dohodnuto jinak, faktura bude mít splatnost 30 dnů od data
vystavení. V případě vzniku vysokých nákladů spojených s poskytováním služeb si advokátní
kancelář dovoluje rezervovat právo vyúčtovat jejich náhradu i v průběhu kalendářního měsíce.

* **7. Povinnosti klienta**

* 7.1 Klient je povinen:

 * (a) poskytovat advokátní kanceláři včasné, pravdivé a úplné informace potřebné
k poskytování právní pomoci a předkládat mu včasně úplné listinné podklady, týkající
se věci,
 * (b) platit advokátní kanceláři za poskytování právní pomoci včas sjednanou odměnu a
hotové výdaje ve lhůtách uvedených v čl. 6 této Smlouvy.

* 7.2. Pokud to bude třeba k zastupování klienta a jednání s třetími stranami či úřady, udělí klient
advokátovi z advokátní kanceláře ke každému konkrétnímu případu plnou moc zvláštní

* **8. Závěrečná ustanovení** 

* 8.1 Právní vztah advokátní kanceláře a klienta se řídí touto Smlouvou a obecně závaznými
právními předpisy, zejména Zákonem, vyhláškou č. 177/1996 Sb., advokátní tarif, v platném
znění, a příslušnými ustanoveními obchodního zákoníku upravujícími mandátní smlouvu.

* 8.2 Tato smlouva je uzavřena na dobu určenou podle čl. 1.2 této Smlouvy.

* 8.3 Tato Smlouva se vyhotovuje ve čtyřech výtiscích, a to tři výtisky pro klienta a jeden výtisk
pro advokátní kancelář. Její změna je možná jen písemným dodatkem.

V Praze dne ________ 2008 V Praze dne ________ 2008  
ŘANDA HAVEL LEGAL s.r.o.  Hlavní město Praha  
Podpis:_________________________  
Jméno: Mgr. Martin Řanda, LL.M.  
Funkce: advokát a jednatel   
Podpis: ____________________________  
Jméno: Ing. Václav Kraus  
Funkce: ředitel odboru informatiky  
