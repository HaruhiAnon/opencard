---
"id":               INO/40/01/001899/2009
"layout":           contract
"datum podpisu":    2009-03-12
"datum účinnosti":  2009-03-12
"použité smluvní typy":
  - smlouva inominátní
"předmět":          Smlouva o revizi právního rámce projektu Opencard
"smluvní strany":
 -   
  "role":     nabyvatel
  "jméno":    "Hlavní město Praha"
  "orgán":    odbor informatiky
  "zástupce": Ing. Václav Kraus
  "funkce":   ředitel odboru informatiky
 -   
  "jméno":    "ŘANDA HAVEL LEGAL s.r.o."
  "zástupce": Mgr. Martin Řanda
  "funkce":   advokát a jednatel
  "role":     poskytovatel

"náklady":

"soubory":
 - 
  "název": "Smlouva inominátní"
  "podepsaná verze": contract.pdf
  "strojově čitelná verze": index.md
  "upravitelná verze": 
  "náhled": miniatura.jpg

"ruší": 
"mění":
"změněno": 
"zrušeno":
---

### INO/40/01/001899/2009

**Hlavní město Praha**  
Magistrát hl. m. Prahy, odbor informatiky  
Mariánské nám. 2  
111 21 Praha 1  
IČ: 00064581  
DIČ: CZ00064581  
(dále jen **„klient“**)  

a  

**ŘANDA HAVEL LEGAL s.r.o.**  
IČ: 27636836  
se sídlem: Truhlářská 13-15, Praha 1, PSČ 110 00  
zapsaná v obchodním rejstříku vedeném Městským soudem v Praze, oddíl C, vložka 120572  
(dále jen **„advokátní kancelář“**)

(klient a advokátní kancelář dále jen společně **„smluvní strany“**)  

uzavřely níže uvedeného dne, měsíce a roku, v souladu se zákonem č. 85/1996 Sb., o advokacii,
v platném znění (dále jen **„Zákon“**) a vyhlášky č. 177/1996 Sb., advokátní tarif, v platném znění,

tuto

**RÁMCOVOU SMLOUVU O POSKYTOVÁNÍ PRÁVNÍCH SLUŽEB**  

(dále jen **„Smlouva“**)

### 1. Předmět Smlouvy

* 1.1 Advokátní kancelář se zavazuje poskytovat klientovi podle jeho potřeb a v souladu s jeho
pokyny po dobu účinnosti této Smlouvy právní služby v oblasti projektů MHMP Opencard se
zaměřením :

- revize právního rámce projektu Opencard a jeho kartových aplikací

- revize podkladů a zpracování podkladů týkajících se ochrany osobních údajů

a další související právní služby nutné či vhodné pro zajištění řádného postupu odboru
informatiky Magistrátu hl. m. Prahy v souvislosti s projektem opencard, zejména v souvislosti
s výše uvedeným. Na základě vzájemné dohody poskytne advokátní kancelář za podmínek
stanovených touto Smlouvou i jakékoli jiné právní služby související s činností klienta.
Veřejná zakázka byla zveřejněna na Ally Trade pod číslem 2009/71.

* 1.2 Právní služby podle této Smlouvy budou poskytovány do 31.8. 2009 nebo do dosažení limitu
celkové výše odměny vyplacené podle této Smlouvy v částce 1.800.000,- Kč (slovy: jeden
milion osm set tisíc korun českých), podle toho, co nastane dříve; celkový limit objednávky
klienta je určen jako 75 člověkodnů po 8 hodinách, přičemž finanční limit vychází z kalkulace
3.000,- Kč za hodinu.

* 1.3 Poskytování právních služeb bude realizováno průběžně v prostorách klienta nebo
v prostorách advokátní kanceláře ŘANDA HAVEL LEGAL v Praze, popřípadě v Plzni, nebo
u třetí strany, se kterou klient či advokátní kancelář v rámci této smlouvy jedná, a to v České
Republice nebo v zahraničí.

### 2. Povinnosti advokátní kanceláře

* 2.1 Advokátní kancelář je povinna při poskytování právních služeb a při uplatňování práv a
právem chráněných zájmů klienta používat všech právních prostředků v rámci ústavního
pořádku, zákonů a jiných obecně závazných právních předpisů, a uplatňovat vše, co podle
svého přesvědčení a pokynů klienta považuje za prospěšné.

* 2.2 Advokátní kancelář není vázána pokyny klienta týkajícími se právního názoru, ledaže si to
klient výslovně vymíní; v takovém případě však advokátní kancelář neodpovídá za následky
uskutečnění pokynů klienta.

* 2.3 Advokátní kancelář prohlašuje, že splňuje kvalifikační předpoklady pro poskytování právních
služeb podle této Smlouvy.

* 3. Odmítnutí právních služeb a prohlášení advokátní kanceláře

* 3.1 V jednotlivých případech je advokátní kancelář oprávněna a zároveň povinna odmítnout
poskytování právních služeb ve smyslu ustanovení § 19 Zákona, tj. v případech vzniku
konfliktu zájmů.

* 3.2 Advokátní kancelář prohlašuje, že ke dni uzavření této Smlouvy si není vědoma žádného
konfliktu zájmů, který by jí mohl zabránit v poskytování právních služeb klientovi.

* 4. Mlčenlivost

* 4.1 Advokátní kancelář, její advokáti, advokátní koncipienti a zaměstnanci jsou povinni
zachovávat mlčenlivost o všech skutečnostech, o nichž se dozvěděli či dozví v souvislosti
s poskytováním právních služeb, a to ve smyslu ustanovení § 21 Zákona.

* 4.2 Klient souhlasí s tím, že advokátní kancelář může bez uvádění konkrétních údajů, zejména
jmenných, využívat zobecněné informace, o nichž se dozvěděla v souvislosti s poskytováním
právních služeb, při vědecké, publikační a pedagogické činnosti.

* 4.3 Klient souhlasí s tím, že advokátní kancelář může pro účely své prezentace a poskytování
referencí uvádět název klienta a významné případy právní služby, které mu poskytla, avšak
vždy pouze tak, aby nemohly být poškozeny zájmy klienta.

* 5. Odpovědnost za škodu, pojištění odpovědnosti za škodu, sankce

* 5.1 Advokátní kancelář odpovídá klientovi za škodu způsobenou mu v souvislosti s poskytováním
právních služeb ve smyslu § 24 Zákona.

* 5.2 Advokátní kancelář má uzavřenou a bude po dobu platnosti této Smlouvy udržovat pojistnou
smlouvu na pojištění odpovědnosti za škodu způsobenou poskytováním odborných služeb
(výkonem advokacie) s limitem pojistného plnění nejméně 200.000.000,- Kč (slovy: dvě stě
milionů korun českých) na jednu škodní událost a všechny škodní události v průběhu jednoho
roku. S ohledem na rozsah tohoto pojištění a s ohledem na rozsah předvídatelných škod, které
by mohly být způsobeny klientovi poskytováním odborných služeb advokátní kanceláří, se
smluvní strany dohodly, že odpovědnost advokátní kanceláře za škody způsobené klientovi
poskytováním odborných služeb je omezena na částku 200.000.000,- Kč (slovy: dvě stě milionů korun českých) na jeden případ či související sérii případů.

### 6. Odměna za poskytování právních služeb

* 6.1 Smluvní strany se dohodly, že smluvní odměna advokátní kanceláře za právní služby podle
článku 1.1 této Smlouvy sestává z časové odměny na základě sazby 24.000,- Kč/den bez DPH,
tj. 28.560,- Kč/den s DPH (dále jen „časová odměna“). Odměna bude splatná v českých
korunách a bude k ní připočteno aplikovatelné DPH.

* 6.2 Vedle časové odměny podle čl. 6.1 výše hradí klient advokátní kanceláři náklady účelně
vynaložené v souvislosti s poskytnutím právních služeb. Pokud není dále uvedeno jinak,
náklady budou účtovány ve skutečné výši, ve které vzniknou. Tyto náklady mohou zahrnovat
zejména náklady na dopravu a cestování, včetně cestovních náhrad a stravného a kapesného,
náklady na kopírování, poštovné, telekomunikační poplatky, znalecké posudky a odborná
vyjádření, překlady, opisy a fotokopie, soudní a správní poplatky, náklady na ověřování
dokumentů, apod.

* 6.3 Za používání automobilu mimo území hl. m. Prahy bude účtována náhrada obdobně jako
podle ustanovení § 157 odst. 3 a 4 a § 158 zák. č. 262/2006 Sb., zákoníku práce, ve znění
pozdějších předpisů. Za používání automobilu na území hl. m. Prahy náhrada účtována
nebude. Případné cestovní pojištění advokáta při zahraniční pracovní cestě bude hrazeno
klientem.

* 6.4 Za čas strávený cestováním mimo území hl. m. Prahy nebude účtována časová odměna podle
čl. 6.1 výše, ale pouze náhrada za ztrátu času ve výši 1.200,- Kč/hod. bez DPH.

* 6.5 Časová odměna za právní služby, náhrada vzniklých nákladů a náhrada za ztrátu času
cestováním bude vyúčtována vždy zpětně prostřednictvím faktury, zpravidla měsíčně, a to na
základě klientem potvrzených výkazů práce. Dnem zdanitelného plnění bude poslední den
období, za které budou právní služby vyúčtovány. Pokud nebude ústně či písemně dohodnuto
jinak, faktura bude mít splatnost 30 dnů od data vystavení. V případě vzniku vysokých
nákladů spojených s poskytováním právních služeb si advokátní kancelář dovoluje rezervovat
právo vyúčtovat jejich náhradu i v průběhu kalendářního měsíce.

### 7. Povinnosti klienta

* 7.1 Klient je povinen:

 * (a) poskytovat advokátní kanceláři včasné, pravdivé a úplné informace potřebné
k poskytování právních služeb a předkládat mu včasně úplné listinné podklady, týkající
se věci,

 * (b) platit advokátní kanceláři za poskytování právních služeb včas sjednanou odměnu a
hotové výdaje ve lhůtách uvedených v čl. 6 této Smlouvy.

* 7.2 Pokud to bude třeba k zastupování klienta a jednání s třetími stranami či úřady, udělí klient
advokátovi z advokátní kanceláře ke každému konkrétnímu případu plnou moc zvláštní
listinou.

### 8. Závěrečná ustanovení

* 8.1 Právní vztah advokátní kanceláře a klienta se řídí touto Smlouvou a obecně závaznými
právními předpisy, zejména Zákonem, vyhláškou č. 177/1996 Sb., advokátní tarif, v platném
znění, a příslušnými ustanoveními obchodního zákoníku upravujícími mandátní smlouvu.

* 8.2 Tato smlouva je uzavřena na dobu určenou podle čl. 1.2 této Smlouvy, přičemž smlouva nabývá účinnosti dnem 9. března 2009.

* 8.3 Tato Smlouva je vyhotovena ve čtyřech (4) vyhotoveních v českém jazyce, přičemž všechna
vyhotovení mají platnost originálu. Tři (3) vyhotovení Smlouvy obdrží Objednatel a jedno (1)
Zhotovitel. Její změna je možná jen písemným dodatkem.

V Praze dne _______ 2009   
V Praze dne _______ 2009  
ŘANDA HAVEL LEGAL s.r.o.   
Hlavní město Praha  
Podpis:_________________________  
Jméno: Mgr. Martin Řanda, LL.M.  
Funkce: jednatel 
Podpis: ____________________________  
Jméno: Ing. Václav  
Funkce: Ředitel odboru informatiky  
