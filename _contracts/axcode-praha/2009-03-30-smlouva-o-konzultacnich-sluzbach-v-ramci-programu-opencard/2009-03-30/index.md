---
"id":               INO/40/01/001901/2009
"layout":           contract
"datum podpisu":    2009-03-30
"datum účinnosti":  2009-03-30
"použité smluvní typy":
  - smlouva inominátní
"předmět":          Smlouva o konzultačních službách v rámci programu Opencard
"smluvní strany":
 -   
  "role":     nabyvatel
  "jméno":    "Hlavní město Praha"
  "orgán":    odbor informatiky
  "zástupce": Ing. Václav Kraus
  "funkce":   ředitel odboru informatiky
 -   
  "jméno":    "Axcode, s.r.o."
  "zástupce": RNDr. Slavomír Hrinko
  "funkce":   jednatel
  "role":     poskytovatel

"náklady": 2409/hodina

"soubory":
 - 
  "název": "Smlouva inominátní"
  "podepsaná verze": contract.pdf
  "strojově čitelná verze": index.md
  "upravitelná verze": 
  "náhled": miniatura.jpg

"ruší": 
"mění":
"změněno": 
"zrušeno":
---

## SMLOUVA O POSKYTOVÁNÍ SLUŽEB

* Číslo smlouvy Objednatele: INO/40/01/001901/2009

uzavřená níže uvedeného dne, měsíce a roku podle ustanovení § 269 odst. 2 a násl. zákona
č. 513/1991 Sb., obchodní zákoník, v platném znění (dále jen „Obchodní zákoník“), a na
základě zákona č. 137/2006 Sb., o veřejných zakázkách, v platném znění (dále jen „Smlouva“),
mezi níže uvedenými smluvními stranami:

**Hlavní město Praha**  
se sídlem: Mariánské nám. 2, Praha 1, PSČ: 110 01  
Zastoupené: Ing. Václavem Krausem, ředitelem odboru informatiky MHMP  
IČ: 00064581  
DIČ: CZ00064581  
Bankovní spojení: PPF banka, a.s., účet č.: 27-5157998/6000  
(dále jen **„Objednatel“**)  

a

**Axcode, s.r.o.**  
se sídlem: Mirka Nešpora 6, 08001 Prešov, Slovenská republika  
Zastoupená: RNDr. Slavomír Hrinko, jednatel  
IČ: 36594172  
DIČ: CZ 682211689  
Bankovní spojení: Česká spořitelna, účet č: 0143624339/0800  
zapsaná v obchodním rejstříku vedeném u Okresního soudu v Prešove, oddíl Sro, vložka 16675/V  
(dále jen **„Poskytovatel“**)

(Objednatel a Poskytovatel společně dále jen **„Smluvní strany“**)  

### 1 PŘEDMĚT SMLOUVY

* 1.1 Předmětem této Smlouvy je závazek Poskytovatele poskytnout služby „konzultační služby
a služby vedení projektu v rámci programu Opencard“ (dále jen **„Služby“**) Objednateli
v souladu s touto Smlouvou a pokyny Objednatele. Veřejná zakázka byla zveřejněna na Ally Trade pod číslem 2009/86.

* 1.2 Podrobná specifikace Služeb je uvedena v **Příloze č. 1**, která je nedílnou součástí této
Smlouvy.

* 1.3 Objednatel se zavazuje platit Poskytovateli za řádně poskytované Služby cenu ve výši
a způsobem uvedeným v čl. 3.1 této Smlouvy.

### 2 TERMÍNY A MÍSTO PLNĚNÍ

* 2.1 Poskytovatel se zavazuje poskytovat Služby ve sjednaných termínech uvedených v **Příloze č. 2** této Smlouvy.

* 2.2 Místem poskytování Služeb je sídlo Objednatele a sídlo Poskytovatele, připadne i jiná
místa, jestliže to povaha věci dovoluje (jedná se zejména o přípravu podkladů ) Místem
poskytování služeb je i sídlo koncového zákazníka, případně dodavatelů a partnerů, kteří
se účastní projektu.
### 3 CENA

* 3.1 Cena za poskytování Služeb uvedených v čl. 1.1 této Smlouvy je stanovena jako cena
hodinová a činí za každou započatou hodinu poskytování Služeb:

2025,- Kč (slovy: dvatisícedvacetpět korun českých), bez zákonem stanovené daně z
přidané hodnoty (dále jen „DPH“);

2409,75,- Kč (slovy: dvatisícečtyřistadevět korun českých a 75/100), včetně DPH;

### 4 PLATEBNÍ PODMÍNKY

* 4.1 O Službách poskytnutých v průběhu každého kalendářního měsíce po dobu trvání této
Smlouvy vyhotoví Poskytovatel „Výkaz poskytnutých Služeb“, který bude předkládat
Objednateli vždy do tří (3) pracovních dnů po skončení daného kalendářního měsíce
k odsouhlasení a podpisu oprávněné osobě. Oprávněná osoba Objednatele je povinna do
pěti (5) pracovních dnů od doručení příslušného výkazu Poskytovatelem tento potvrdit či
k němu písemně sdělit své připomínky.

* 4.2 Cena za Služby poskytnuté Poskytovatelem v souladu s touto Smlouvou v daném
kalendářním měsíci bude stanovena na základě odsouhlaseného výkazu poskytnutých
Služeb a hodinových sazeb uvedených v čl. 3.1 a zákonné sazby daně z přidané hodnoty.
Na takto vypočítanou částku vystaví Poskytovatel fakturu, která bude mít veškeré
náležitosti daňového dokladu v souladu se zákonem č. 235/2004 Sb., o dani z přidané
hodnoty, v platném znění a jejich přílohy budou Výkazy poskytnutých Služeb dle čl.

* 4.1 této Smlouvy, podepsané oprávněnými osobami uvedenými v čl. 5.6 této Smlouvy.
Všechny faktury budou dále obsahovat zejména následující údaje:

 (a) číslo Smlouvy, označení případných dodatků Smlouvy;
 (b) číslo a název příslušné veřejné zakázky;
 (c) popis plnění Poskytovatele.

* 4.3 Veškeré daňové doklady (faktury) vystavené Poskytovatelem podle této Smlouvy bude
Poskytovatel ve dvou vyhotoveních zasílat Objednateli a jejich splatnost bude činit [třicet
(30)] kalendářních dní ode dne jejich doručení Objednateli. Za den úhrady dané faktury
bude považován den odepsání fakturované částky z účtu Objednatele.

* 4.4 Objednatel si vyhrazuje právo vrátit Poskytovateli do data jeho splatnosti daňový doklad
(fakturu), který nebude obsahovat veškeré údaje vyžadované závaznými právními
předpisy ČR nebo touto Smlouvou, nebo v něm budou uvedeny nesprávné údaje
(s uvedením chybějících náležitostí nebo nesprávných údajů) anebo nebude doložen
Výkazem poskytnutých služeb schváleným oprávněnou osobou Objednatele v souladu s
čl. 4.1 této Smlouvy. V takovém případě začne běžet doba splatnosti daňového dokladu
(faktury) až doručením řádně opraveného daňového dokladu (faktury) Objednateli.

### 5 PRÁVA A POVINNOSTI SMLUVNÍCH STRAN

* 5.1 Smluvní strany se zavazují vzájemně spolupracovat a poskytovat si veškerou nutnou
součinnost potřebnou pro řádné poskytování Služeb podle této Smlouvy. Smluvní strany
jsou povinny se vzájemně informovat o veškerých skutečnostech, které jsou nebo mohou
být důležité pro plnění této Smlouvy.

* 5.2 Poskytovatel je povinen poskytovat Služby řádně a včas, v souladu s harmonogramem
plnění uvedeným v Příloze č. 2 této Smlouvy. Poskytovatel je dále povinen postupovat při
poskytování Služeb s odbornou péčí a podle pokynů Objednatele. Při plnění této Smlouvy
je Poskytovatel povinen upozorňovat Objednatele na nevhodnost jeho pokynů, které by
mohly mít za následek újmu na právech Objednatele nebo vznik škody. Pokud Objednatel
i přes upozornění na splnění svých pokynů trvá, neodpovídá Poskytovatel za případnou
škodu tím vzniklou.

* 5.3 Poskytovatel je oprávněn k plnění této Smlouvy použít třetích osob jen s předchozím
písemným souhlasem Objednatele.

* 5.4 Poskytovatel není oprávněn použít podklady, data a hmotné nosiče předané mu
Objednatelem pro jiné účely než je poskytování Služeb podle této Smlouvy. Nejpozději
do 15 pracovních dnů od doručení žádosti Objednatele nebo od ukončení této Smlouvy je
Poskytovatel povinen vrátit Objednateli veškeré podklady poskytnuté Objednatelem
Poskytovali ke splnění jeho závazků podle této Smlouvy.

* 5.5 Všechna data a jejich hmotné nosiče, která vznikla či vzniknou při poskytování Služeb
podle této Smlouvy, jsou výlučným vlastnictvím Objednatele. Nejpozději do 15
pracovních dnů od doručení žádosti Objednatele nebo od ukončení této Smlouvy je
Poskytovatel povinen tato data a jejich nosiče Objednateli předat.

* 5.6 Komunikace mezi smluvními stranami bude probíhat zejména prostřednictvím
následujících oprávněných osob, pověřených pracovníků nebo statutárních zástupců
smluvních stran:

a) Oprávněnými osobami Objednatele jsou:  
- Ing. Petr Kolbek, petr.kolbek@cityofprague.cz, tel. +420 236 00 2623
Oprávněnými osobami Poskytovatele jsou:  
- Martin Kubeš, kubes@axcode.com, 602120100, ve věcech organizace práce,
projektové metodiky, koordinace projektových manažerů společnosti Axcode, s.r.o.,
způsobu vykazování a administrace projektů.
- Slavomír Hrinko, hrinko@axcode.com, 777637801, v ostatních věcech.  

Oprávněné osoby, nejsou-li statutárním orgánem, nejsou oprávněny ke změnám této
Smlouvy, jejím doplňkům ani zrušení, ledaže se prokáží plnou mocí udělenou jim k tomu
osobami oprávněnými jednat navenek za příslušnou smluvní stranu v záležitostech této
Smlouvy. Smluvní strany jsou oprávněny jednostranně změnit oprávněné osoby, jsou však
povinny takovou změnu druhé smluvní straně bezodkladně písemně oznámit.

* 5.7 Veškeré uplatňování nároků, sdělování, žádosti, předávání informací apod. (dále též
„Sdělení“) mezi Smluvními stranami dle této Smlouvy musí být příslušnou Smluvní
3stranou provedeno v písemné formě a doručeno druhé Smluvní straně osobně,
doporučenou poštou, nebo e-mailem na shora uvedené adresy.

* 5.8 Poskytovatel není oprávněn bez předchozího písemného souhlasu Objednatele provádět
zápočty svých pohledávek vůči Objednateli proti pohledávkám Objednatele za
Poskytovatelem, ani postupovat svoje práva a pohledávky vůči Objednateli na třetí osobu.

* 5.9 V případě, že se vyskytne překážka, zejména
- prodlení Objednatele s poskytnutím součinnosti, které by podmiňovalo plnění
Poskytovatele;
- okolnosti vylučující odpovědnost dle § 374 Obchodního zákoníku, apod.,
která by mohla mít vliv na termíny poskytování Služeb, má Poskytovatel povinnost o této
překážce Objednatele písemně informovat, a to nejpozději do pěti (5) kalendářních dnů od
okamžiku, kdy se tato překážka vyskytla. Pokud Poskytovatel Objednatele v této
pětidenní lhůtě o překážkách písemně neinformuje, zanikají veškerá práva Poskytovatele,
která se na existenci příslušné překážky váží, zejména Poskytovatel nebude mít nárok na
změnu termínů poskytování Služeb.

### 6 SANKCE

* 6.1 V případě prodlení Objednatele s platbou ceny za poskytnuté Služby je Poskytovatel
oprávněn účtovat Objednateli úrok z prodlení ve výši 0,05 % z dlužné částky za každý
započatý den prodlení.

* 6.2 V případě, že Poskytovatel poruší svou povinnosti poskytovat Služby v souladu s termíny
uvedenými v Příloze č. 2 této Smlouvy, bude povinen zaplatit Objednateli smluvní
pokutu ve výši 2000,- Kč (slovy: dvatisíce korun českých) za každý započatý den
prodlení.

* 6.3 V případě, že Poskytovatel poruší jakoukoli ze svých povinností uvedených v čl. 7 této
Smlouvy, bude povinen zaplatit Objednateli smluvní pokutu ve výši 150 000,- Kč (slovy:
stopadesát tisíc korun českých) za každé takové porušení.

* 6.4 Zaplacením smluvní pokuty podle této Smlouvy není dotčen nárok Objednatele na
náhradu vzniklé škody v plné výši.

### 7 OCHRANA DŮVĚRNÝCH INFORMACÍ

* 7.1 Za důvěrné informace Objednatele (bez ohledu na formu jejich zachycení) se podle této
Smlouvy považují veškeré informace, které nebyly Objednatelem označeny jako
veřejné, zejména:

 * a) informace, které se týkají této Smlouvy a jejího plnění (zejména informace o právech
a povinnostech Smluvních stran, informace o cenách apod.);
 * b) informace, pro které je stanoven závaznými právními předpisy zvláštní režim utajení
při nakládání s nimi.

* 7.2 Za důvěrné informace Poskytovatele (bez ohledu na formu jejich zachycení) se podle této
Smlouvy považují veškeré informace, které byly Poskytovatelem písemně označeny jako
důvěrné a současně se jedná o informace, které se týkají Poskytovatele, mají skutečnou
nebo alespoň potenciální materiální či nemateriální hodnotu, nejsou v příslušných
4obchodních kruzích běžně dostupné a Poskytovatel odpovídajícím způsobem zajišťuje
jejich utajení.

* 7.3 Za důvěrné informace Objednatele a Poskytovatele se nepovažují informace, které se staly
veřejně přístupnými, pokud se tak nestalo porušením povinnosti jejich ochrany, informace
získané na základě postupu prokazatelně nezávislého na Poskytovateli a informace
poskytnuté třetí osobou, která takové informace nezískala porušením povinnosti jejich
ochrany.

* 7.4 Smluvní strany se zavazují že budou zachovávat mlčenlivost o všech důvěrných
informacích druhé smluvní strany, o kterých se dozví v souvislosti s plněním této
Smlouvy, a bez písemného souhlasu druhé smluvní strany je nebudou sdělovat žádným
třetím osobám, vyjma osobám, které na poskytování Služeb spolupracují, za předpokladu,
že tyto osoby jsou zavázány k ochraně důvěrných informací ve stejném rozsahu jako
smluvní strany podle této Smlouvy. Za porušení závazku důvěrnosti informací podle této
Smlouvy nebude rovněž považováno zveřejnění důvěrných informací jakékoliv ze
smluvních stran, ke kterému dojde na základě zákona, soudního, správního či jiného
obdobného rozhodnutí.

* 7.5 Poskytovatel se zavazuje nevyužít důvěrné informace Objednatele získané v souvislosti
s touto Smlouvou jinak než pro účely této Smlouvy, v neprospěch Objednatele či
k poškození jeho dobrého jména nebo pověsti.

* 7.6 Poskytovatel dále výslovně souhlasí s tím, aby tato Smlouva byla vedena v Centrální
evidenci smluv vedené Objednatelem, která je veřejně přístupná a která obsahuje údaje o
smluvních stranách, předmětu smlouvy, číselné označení této Smlouvy a datum jejího
podpisu.

* 7.7 Povinnosti uvedené v tomto článku této Smlouvy platí i po ukončení této Smlouvy.

### 8 DOBA TRVÁNÍ A MOŽNOST UKONČENÍ SMLOUVY

* 8.1 Tato Smlouva se uzavírá na dobu určitou, a to do data 31.12.2009, nebo do data, kdy
celková cena za Služby podle této Smlouvy vyúčtovaná Poskytovatelem dosáhne
částky 1.944.000,- Kč bez DPH, podle toho, která skutečnost nastane dříve.

* 8.2 Tato smlouva může být předčasně ukončena pouze na základě dohody obou smluvních
stran nebo odstoupením jedné ze smluvních stran v souladu s tímto článkem.

* 8.3 Objednatel je oprávněn odstoupit od této Smlouvy v případě, že Poskytovatel je
v prodlení s poskytováním Služeb po dobu delší než třicet (30) dní oproti termínům
sjednaným v **Příloze č.** 2 této Smlouvy a nezjedná nápravu ani do pěti (5) dní od doručení
písemné výzvy Objednatele.

* 8.4 Poskytovatel je oprávněn odstoupit od této Smlouvy v případě, že Objednatel je
v prodlení s platbou za poskytování Služeb po dobu delší než čtyřicet pět (45) dnů po
splatnosti příslušného daňového dokladu a nezjedná nápravu ani do pěti (5) dnů od
doručení písemné výzvy Poskytovatele k nápravě.

* 8.5 Odstoupení od Smlouvy je účinné okamžikem doručení písemného oznámení o
odstoupení druhé smluvní straně.

* 8.6 Ukončením této Smlouvy nejsou dotčena ustanovení týkající se smluvních pokut, ochrany
důvěrných informací a ustanovení týkající se takových práv a povinností, z jejichž povahy
vyplývá, že mají trvat i po skončení účinnosti této Smlouvy.

* 8.7 V případě předčasného ukončení této Smlouvy má Poskytovatel nárok na úhradu Služeb
provedených v souladu s touto Smlouvu a akceptovaných Objednatelem ke dni
předčasného ukončení této Smlouvy.

### 9 ZÁVĚREČNÁ USTANOVENÍ

* 9.1 Vyjma změn oprávněných osob podle čl. 5.6 této Smlouvy mohou veškeré změny a
doplňky této Smlouvy být provedeny pouze na základě písemného dodatku k této
Smlouvě, podepsaného oběma smluvními stranami.

* 9.2 Tato Smlouva se řídí právním řádem České republiky.

* 9.3 Spor, který vznikne na základě této Smlouvy nebo který s ní souvisí, se smluvní strany
zavazují řešit přednostně smírnou cestou pokud možno do třiceti (30) dní ode dne, kdy o
sporu jedna smluvní strana uvědomí druhou smluvní stranu. Jinak jsou pro řešení sporů
z této Smlouvy příslušné obecné soudy České republiky.

* 9.4 V případě, že některé ustanovení této Smlouvy je nebo se stane v budoucnu neplatné,
zůstávají ostatní ustanovení této Smlouvy v účinnosti pokud z povahy takového
ustanovení nebo z jeho obsahu anebo z okolností, za nichž bylo uzavřeno, nevyplývá, že
je nelze oddělit od ostatního obsahu této Smlouvy. Smluvní strany se zavazují nahradit
neplatné ustanovení této Smlouvy ustanovením jiným, které svým obsahem a smyslem
odpovídá nejlépe ustanovení původnímu a této Smlouvě jako celku.

* 9.5 Tato Smlouva je vyhotovena ve čtyřech (4) vyhotoveních v českém jazyce, přičemž
všechna vyhotovení mají platnost originálu. Tři (3) vyhotovení Smlouvy obdrží
Objednatel a jedno (1) Poskytovatel.

* 9.6 Tato Smlouva nabývá účinnosti dnem jejího podpisu oběma smluvními stranami.

* 9.7 Nedílnou součástí Smlouvy je:
 * Příloha č. 1 – Podrobná specifikace Služeb
 * Příloha č. 2 - Harmonogram plnění

* 9.8 Smluvní strany prohlašují, že si tuto Smlouvu přečetly, že s jejím obsahem souhlasí a na
důkaz toho k ní připojují svoje podpisy.

V ___________dne ___________ V ___________dne ___________  
Objednatel: Hlavní město Praha   
Poskytovatel: Axcode, s.r.o.  
Podpis: _________________________  
Jméno: Ing. Václav Kraus  
Funkce:ředitel odboru informatiky 
Podpis: _________________________  
Jméno: RNDr. Slavomír Hrinko  
Funkce: jednatel  

### Příloha č. 1 – Podrobná specifikace Služeb a popis Projektu

Předmětem poptávky jsou konzultační služby a služby vedení projektu v rámci programu
Opencard (zaměření na dílčí projekty produktů Opencard, zaměstnanecká karta a
autentizace pomocí Opencard) v rozsahu 120 člověkodnů.
Hlavní poptávané a činnosti:

* Vedení svěřených dílčích projektů Opencard
* Konzultační služby, související s problematikou řešenou v rámci Opencard
* Aktivní účast na koordinačních schůzkách programu Opencard
* Vedení výkaznictví na svěřených projektech dle pokynů a metodiky Projektové
kanceláře odboru INF MHMP.
* Komunikace s dodavateli příslušné části IS MHMP.
* a další sjednané činnosti.

Specifikace služeb se řídí zadáním Objednatele, které se doplňuje a mění na základě
domluvy na společných schůzkách. ( Time & Material )

### Příloha č. 2 - Harmonogram plnění
Harmonogram poskytování služeb se řídí zadáním Objednatele, které se mění na základě
domluvy na společných schůzkách. ( Time & Material )
