---
"id":               DIL/40/05/001408/2007
"layout":           contract
"datum podpisu":    2007-12-08
"datum účinnosti":  2007-11-01
"použité smluvní typy":
  - smlouva o dílo
"předmět":          Smlouva o administraci informačních systémů
"smluvní strany":
 -   
  "role":     nabyvatel
  "jméno":    "Hlavní město Praha"
  "orgán":    odbor informatiky
  "zástupce": Ing. Václav Kraus
  "funkce":   ředitel odboru informatiky
 -   
  "jméno":    "Axcode, s.r.o."
  "zástupce": RNDr. Slavomír Hrinko
  "funkce":   jednatel
  "role":     poskytovatel

"náklady": 1625 (bez DPH, procesní konzultace)/hodina nebo 1375 (bez DPH, technické konzultace)/hodina

"soubory":
 - 
  "název": "Smlouva o dílo"
  "podepsaná verze": contract.pdf
  "strojově čitelná verze": index.md
  "upravitelná verze": 
  "náhled": miniatura.jpg

"ruší": 
"mění":
"změněno": 
"zrušeno":
---

## Smlouva o poskytování služeb

**Číslo smlouvy objednatele: DIL/40/05/001408/2007**  

**Číslo smlouvy poskytovatele: SML0107MHMP**  

uzavřená podle ustanovení § 269 a násl. zákona č. 513/1991 Sb. (obchodní zákoník), v platném znění a na základě ustanovení § 12 odst. 6 zákona č. 137/2006 Sb., o veřejných zakázkách, ve znění pozdějších předpisů (dále jen „smlouva“)


### I. SMLUVNÍ STRANY

* **1. Hlavní město Praha**
* se sídlem Magistrátu hl.m. Prahy Mariánské nám. 2, 110 Ol Praha 1
* IČ: 0006 4581, DIČ: CZ00064581
* Bankovní spojení: PPF banka, a.s., účet č.: 27-5157998/6000
* Zastoupená: lng. Václavem Krausem, ředitelem odboru informatiky Magistrátu h|.m. Prahy
* (dále jen "objednatel")

* **2. Axcode, s.r.o.**
* se sídlem Mirka Nešpora 6, 08001 Prešov, Slovensko
* IČ: 36594172, DIČ: SK2022035609
* Bankovní spojení: Česká spořitelna, účet č: 0143624339/0800
* Zastoupená: RNDr. Slavomírem Hrinkem st.,jednatelem zapsaná v OR vedeném u Okresného súdu v Prešove, oddiel: Sro, vložka 16675/V
* Korespondenční adresa:
* Mgr. Slavomír Hrínko ml., Trnkovo nám. 2/1112, 152 00 Praha 5 Hlubočepy,
* (dále jen „poskytovatel“)

### II. PŘEDMĚT SMLOUVY

Předmětem smlouvy je poskytování služeb při řízení a administraci projektů informačních systémů (dále jen „služba“). Podrobná specifikace služby je uvedena v příloze č. 1, která je nedílnou součástí této smlouvy.

### III. TERMÍN A MÍSTO PLNĚNÍ

* 1. Poskytovatel se zavazuje poskytovat služby v souladu s konkrétními požadavky objednatele a v dohodnutých termínech.

* 2. Dodržení termínů plnění je podmíněno součinnosti objednatele v rozsahu stanoveném v zadání služeb - víz příloha č. l.

* 3. Místem plnění zakázky je budova sídla Magistrátu hlavního města Prahy, Mariánské nám. 2/2, 110 01 Praha l, pracoviště: Jungmannova 35/29, Praha l.

### IV. PRÁVA A POVINNOSTI SMLUVNÍCH STRAN

* 1. Smluvní strany se zavazují vzájemně spolupracovat a poskytovat si veškeré informace potřebné pro řádné poskytování služeb. Smluvní strany jsou povinny se vzájemně informovat o veškerých skutečnostech, které jsou nebo mohou být důležité pro plnění této smlouvy.

* 2. O poskytnutých službách vyhotoví poskytovatel „výkaz poskytnutých služeb“ za uplynulý
měsíc, který předloží do tří (3) pracovních dnů po ukončení každého měsíce k odsouhlasení a
podpisu oprávněnému zástupci objednatele. Oprávněný zástupce objednatele je povinen do pěti (5) pracovnich dnů předmětný výkaz potvrdit či písemně k němu vyjádřit své námitky.

* 3. Poskytovatel je povinen vrátit objednateli veškeré originální vstupní podklady, poskytnuté objednatelem ke splnění svých závazků.

* 4. Komunikace mezi smluvními stranami bude probíhat zejména prostřednictvím oprávněných osob, pověřených pracovníků nebo statutámích zástupců smluvních stran.

* 5. Oprávněnými osobami objednatele jsou: 

Ing. Ivan Seyček e-mail: ivan.sevcek@cityofprague.cz , tel. +420 23600 2804  

Ing. Vratislav John e-mail: vratislavj0hn@cityofprague.cz, tel. +420 23600 2927  

* 6. Oprávněnými osobami poskytovatele jsou:

Mgr. Slavomír Hrinko e-mail: hrinko@axcode.com, tel. +420 777 637 801,  
 
Jiří Dvořák e-mail: dvorak@axcode.com , tel. +420 602 940 016.  

* 7. Smluvní strany jsou oprávněny změnit oprávněné osoby, jsou však povinny na takovou změnu druhou smluvní stranu písemně upozornit.

* 8. Všechna oznámení mezi smluvními stranami, která se vztahují k této smlouvě, nebo která mají být učíněna na základě této smlouvy, musi být učiněna písemně a druhé straně doručena
buď osobně nebo doporučeným dopisem či jinou formou registrovaného poštovního styku na adresu uvedenou na titulní stránce této smlouvy, není-li stanoveno nebo mezi smluvními
stranami dohodnuto jinak. Oznámení se považují za doručená pátý (5) den po jejich prokazatelném odeslání.

### V. CENA A PLATEBNÍ PODMÍNKY

Cena za poskytování služeb uvedených v čl. II. této smlouvy činí za každou započatou hodinu:  

* a) za služby projektového managementu řízení včetně řízení jakosti projektů informační a komunikační technologie - Information and Communication Technology (dále jen „ICT“) 1.750.- Kč bez DPH, (slovy : jedentisícsedmsetpadesát korun českých bez daně z přidané hodnoty),

* b) za procesní konzultační služby 1625.- Kč bez DPH, (slovy : tisícšestsetdvacetpět korun
českých bez daně z přidané hodnoty).

* c) za služby v oblasti technických konzultací 1375 Kč bez DPH (slovy tisíctřistasedmdesátpět korun českých bez daně z přidané hodnoty).

* 2. Společnost Axcode, s.r.o., jako zahraniční právnická osoba, není plátcem DPH v ČR, cena uvedená dle čl. V. odst. 1, tedy nebude navýšená o DPH.

* a) Platba za služby dle čl. II. této smlouvy bude prováděna vždy následující měsíc po poskytnutí služby na základě faktur - daňových dokladů, vystavených poskytovatelem ve 2 vyhotoveních se splatností 21 dnů ode dne jejich doručení objednateli a doložených
výkazem poskytnutých služeb- viz čl. IV. odst. 2.

* 3. Faktury - daňové doklady poskytovatel vystaví v souladu s ust. § 26 odst. 1 a § 28 zákona č. 235/2004 Sb., o dani z přidané hodnoty, ve znění pozdějších předpisů nejpozději do 15 dnů
od data uskutečnění zdanitelného plnění.

* 4. Nedílnou součástí faktury bude výkaz práce za příslušný kalendářní měsíc potvrzený oprávněnou osobou objednatele. Faktura bez přiloženého a potvrzeného výkazu bude vrácena.

* 5. Objednatel si vyhrazuje právo vrátit poskytovateli do data splatnosti fakturu, která nebude obsahovat veškeré údaje vyžadované platnými právními předpisy ČR, nebo v ní budou
uvedeny nesprávné údaje (s uvedením chybějících náležitostí nebo nesprávných údajů) a nebo nebude doložena výkazem poskytnutých služeb. V takovém případě se přeruší doba splatnosti faktury a nová lhůta splatnosti počne běžet doručením opravené faktury
objednateli.

### VI. SANKČNÍ UJEDNÁNÍ

* 1. V případě prodlení objednatele s termínem splatnosti faktury je poskytovatel oprávněn účtovat objednateli úrok z prodlení ve výši 0,5 % z dlužné částky za každý i započatý den. Tím není dotčen ani omezen nárok poskytovatele na náhradu vzniklé škody.

* 2. V případě prodlení poskytovatele s poskytováním služeb ležícím výhradně na jeho straně, je poskytovatel povinen zaplatit objednateli smluvní pokutu ve výši 0,5 % z celkové ceny zpožděných služeb - viz čl. V. odst. 1. za každý i započatý den prodlení. zaplacením smluvní pokuty není dotčen nárok objednatele na náhradu vzniklé škody.

### VII. ODPOVĚDNOST ZA ŠKODU

* 1. Smluvní strany nesou odpovědnost za způsobenou škodu v rámci platných právních předpisů a této smlouvy. Smluvní strany se zavazují kvyvinutí maximálního úsilí k předcházení škodám a k minimalizaci vzniklých škod.

* 2. Žádná ze smluvních stran neodpovídá za škodu, která vznikla v důsledku věcně nesprávného nebo jinak chybného zadání, které obdržela od druhé smluvní strany. Žádná ze smluvních stran není odpovědná za prodlení způsobené prodlením s plněním závazků druhé smluvní strany.

* 3.  Smluvní strany se zavazují upozornit druhou smluvní stranu bez zbytečného odkladu na okolnosti vylučující odpovědnost a bránící řádnému plnění této smlouvy. Smluvní strany se zavazují k vyvinutí maximálního úsilí kodvrácení a překonání okolností vylučujících odpovědnost.

### VIII. OCHRANA INFORMACÍ

* 1. Smluvní strany jsou povinny zajistit utajení, získaných důvěmých informací způsobem obvyklým pro utajování takových informací, není-li výslovně sjednáno jinak. Tato povinnost platí bez ohledu na ukončení účinnosti této smlouvy. Strany mají právo požadovat navzájem doložení dostatečnosti utajení důvěrných informací. Strany jsou povinny zajistit utajení důvěrných informací i u svých zaměstnanců, zástupců, jakož i spolupracujících třetích stran, pokud jim takové informace byly poskytnuty.

* 2. Právo užívat, poskytovat a zpřístupnit důvěrné informace maji obě strany pouze v rozsahu a za podmínek nezbytných pro řádné plnění práv a povinností vyplývajících z této smlouvy.

* 3. Za důvěrné informace se, bez ohledu na formu jejich zachycení, považují veškeré informace, které nebyly některou ze stran označeny jako veřejné a které se týkají této smlouvy a jejího plnění (zejména informace o právech a povinnostech stran i informace o cenách), které se týkají některé ze stran (zejména obchodní tajemství, informace o jejich činnosti, struktuře, hospodářských výsledcích, know-how) anebo informace pro které je
stanoven právními předpisy zvláštní režim utajení při nakládání s nimi (utajované informace). Dále se považují za důvěrné informace takové informace, které jsou jako důvěrné výslovně některou ze stran označeny.

* 4. Za důvěrné informace se v žádném případě nepovažují informace, které se staly veřejně přístupnými, pokud se tak nestalo porušením povinnosti jejich ochrany, dále informace
získané na základě postupu nezávislého na této smlouvě nebo druhé straně, pokud je strana, která informace získala, schopna tuto skutečnost doložit, a konečně informace poskytnuté třetí osobou, která takové informace nezískala porušením povinnosti jejích ochrany.

* 5. Žádné ustanovení této smlouvy přitom nebrání nebo neomezuje poskytovatele ve zveřejnění nebo obchodním využití jakékoliv technické znalosti, dovednosti nebo zkušenosti obecné povahy, kterou získal při plnění této smlouvy.

* 6. Pokud některá ze smluvních stran prokazatelně poruší některé z ustanovení tohoto článku, uhradí druhé straně smluvní pokutu ve výši 300.000,- Kč. Zaplacením smluvní pokuty není dotčeno právo na náhradu škody.

### IX. ZVLÁŠTNÍ UJEDNÁNÍ

* 1. Smluvní strany výslovně souhlasí s tím, aby tato smlouva byla vedena v Centrální evidenci smluv, vedené hl.m. Prahou, která je veřejně přístupná a která obsahuje ůdaje o smluvních stranách, předmětu smlouvy, číselné označení této smlouvy a datum jejího podpisu. Smluvní strany prohlašují, že skutečnosti uvedené v této smlouvě nepovažují za obchodní tajemství ve smyslu § 17 obchodního zákoníku a udělují svolení k jejich užití a zveřejnění bez stanovení jakýchkoli dalších podmínek.

* 2. Všechna data, která vznikla při poskytování služeb, jsou výlučným vlastnictvím objednatele.

* 3. Objednatel je oprávněn odstoupit od smlouvy v případě, že poskytovatel je v prodlení s poskytováním služeb déle než jeden (1) měsíc a nezjedná nápravu ani do pěti (5) dnů od doručení písemného oznámení objednatele o takovém prodlení.

* 4. Poskytovatel je oprávněn odstoupit od smlouvy v případě, že objednatel je v prodlení se zaplacením faktury a toto prodlení trvá po dobu delší než třicet (30) dní po písemném upozornění, a dále je oprávněn odstoupit od smlouvy v případě, že objednatel je v prodlení s plněním svých závazků podle této smlouvy déle než třicet (30) dní a nezjedná nápravu ani do deseti (10) dnů od doručení písemného oznámení poskytovatele o takovém prodlení.

### X. ZÁVĚREČNÁ USTANOVENÍ

* 1. Smlouva se uzavírá na **dobu neurčitou.**
* 2. Každá smluvní strana je oprávněna kdykoli, a to i bez uvedení důvodu tuto smlouvu písemně vypovědět. Výpovědní lhůta činí jeden měsíc a počíná běžet prvním dnem měsíce, následujícího po měsíci, v němž byla výpověď doručena druhé smluvní straně.
* 3. Změny a doplňky této smlouvy mohou být provedeny pouze písemným dodatkem, podepsaným oběma smluvními stranami.
* 4. Tato Smlouva se řídí právním řádem České republiky a vykládá se v souladu s ním.
* 5. Spor nebo nárok, který vznikne na základě této smlouvy nebo který s ní souvisí, se smluvní strany zavazují řešit přednostně smírnou cestou pokud možno do třiceti (30) dní ode dne, kdy
o sporu jedna smluvní strana uvědomí druhou smluvní stranu. Jinak jsou pro řešení sporů příslušné obecné soudy České republiky.
* 6. V případě, že některé ustanovení této smlouvy je nebo se stane v budoucnu neplatným, neúčinným či nevymahatelným nebo bude-li takovým příslušným orgánem shledáno, zůstávají ostatní ustanovení této smlouvy v platnosti a účinnosti pokud z povahy takového ustanovení nebo z jeho obsahu anebo z okolností, za nichž bylo uzavřeno, nevyplývá, že je nelze oddělit od ostatního obsahu této smlouvy. Smluvní strany se zavazují nahradit neplatné,
neúčinné nebo nevymahatelné ustanovení této smlouvy ustanovením jiným, které svým obsahem a smyslem odpovídá nejlépe ustanovení původnímu a této smlouvějako celku.

* 7. Jestliže kterékoli ze smluvních stran přehlédne nebo promine jakékoliv neplnění, porušení, prodlení nebo nedodržení nějaké povinnosti vyplývající z této smlouvy, pak takové jednání
nezakládá vzdání se takové povinnosti s ohledem na její trvající nebo následné neplnění, porušení nebo nedodržení a žádné takové vzdání se práva nebude považováno za účinné, pokud nebude pro každý jednotlivý případ vyjádřeno písemně. Vzdání se některého nároku nebo práva vyplývajícího z této smlouvy nebude vykládáno jako vzdání se jakéhokoliv jiného nároku nebo práva. Žádné prodloužení lhůty ke splnění povinnosti nebo jiného úkonu
předpokládaného touto smlouvou nebude vykládáno jako prodloužení lhůty ke splnění jakékoliv jiné povinnosti nebojiného úkonu předpokládaného touto smlouvou.
 
* 8. Smlouva je vyhotovena v pěti vyhotoveních v českém jazyce, přičemž všechna vyhotovení mají platnost originálu. Z nich čtyři vyhotovení smlouvy obdrží objednatel a jedno
poskytovatel.

* 9. Smlouva nabývá účinnosti dnem 1. 11. 2007.

* 10. Nedílnou součástí smlouvy je: **Příloha č. 1 - Podrobná specifikace služby.**  


V Praze dne 20-11-2007  

Za hlavní město Prahu  

V Praze dne 8. 12. 2007   

Za Axcode, s.r.o.  


