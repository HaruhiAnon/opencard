---
"id":               INO/40/01/001471/2008
"layout":           contract
"datum podpisu":    2008-02-21
"datum účinnosti":  2008-01-01
"použité smluvní typy":
  - smlouva inominátní
"předmět":          Smlouva o službách vedoucího projektu
"smluvní strany":
 -   
  "role":     nabyvatel
  "jméno":    "Hlavní město Praha"
  "orgán":    odbor informatiky
  "zástupce": Ing. Václav Kraus
  "funkce":   ředitel odboru informatiky
 -   
  "jméno":    "Axcode, s.r.o."
  "zástupce": RNDr. Slavomír Hrinko
  "funkce":   jednatel
  "role":     poskytovatel

"náklady": 2187/hodina

"soubory":
 - 
  "název": "Smlouva inominátní"
  "podepsaná verze": contract.pdf
  "strojově čitelná verze": index.md
  "upravitelná verze": 
  "náhled": miniatura.jpg

"ruší": 
"mění":
"změněno": 
"zrušeno":
---

##SMLOUVA O POSKYTOVÁNÍ SLUŽEB VEDOUCÍHO PROJEKTU

Číslo smlouvy Objednatele: INO/40/01/001471/2008  
Číslo smlouvy Poskytovatele: SMLO208MHMP  

uzavřená níže uvedeného dne, měsíce a roku podle ustanovení § 269 odst. 2 a násl. zákona
č. 513/1991 Sb., obchodní zákoník, v platném znění (dále jen „Smlouva“), mezi níže uvedenými
smluvními stranami:

**Hlavní město Praha**
se sídlem: Mariánské nám. 2, Praha 1, PSČ: 110 01  
IČ: 00064581  
DIČ: CZ00064581  
Bankovní spojení: PPF banka, a.s., účet č.: 27-5157998/6000  
(dále jen **„Objednatel“**)

a

**Axcode, s.r.o.**

se sídlem: Mirka Nešpora 6, 08001 Prešov, Slovenská republika  
IČ: 36594172  
DIČ: SK2022035609  
Bankovní spojení: Česká spořitelna, účet č: 0143624339/0800  
zapsaná v obchodním rejstříku vedeném u Okresného súdu v Prešove, oddíl Sro, vložka 16675/V  
(dále jen **„Poskytovatel“**)  

### 1 PŘEDMĚT SMLOUVY

* 1.1 Předmětem této Smlouvy je závazek Poskytovatele poskytovat služby vedoucího projektu
Projektové řízení a konzultační činnosti v rámci projektu “Opencard” a jeho integrace s
úlohami DOS a parkování v rozsahu 110 člověkodní (dále jen „Projekt“) Objednateli
v souladu s touto Smlouvou a pokyny Objednatele. V rámci poskytování služeb
vedoucího Projektu bude Poskytovatel zejména:
 * a) řídit veškeré práce na Projektu;
 * b) odpovídat za správu Projektové dokumentace;
 * c) vypracovávat reporting plnění Projektu;
 * d) podílet se na zpracování záměru Projektu;
 * e) řídit kvality a rizika Projektu;
 * f) podílet se na technické specifikaci řešení a zpracování hrubého rozpočtu Projektu;
 * g) podílet se na zpracování zadávací dokumentace k provedení Projektu;
 * h) odpovídat za předání Projektu do provozu a za akceptaci Projektu Objednatelem.

Podrobná specifikace služeb vedoucího Projektu včetně popisu Projektu a jeho cílů je
uvedena v Příloze č. 1, která je nedílnou součástí této Smlouvy (služby vedoucího
projektu podle této Smlouvy dále jen jako „Služby“). Služby podle této Smlouvy dále
zahrnují veškeré další služby, které obvykle se službami vedoucího projektu souvisí, a
jejichž provedení je nutné za účelem řádného poskytnutí Služeb a/nebo dosažení cílů
Projektu, bez ohledu na to, zda jsou v této Smlouvě výslovně uvedeny či nikoliv.
* 1.2 Objednatel se zavazuje platit Poskytovateli za řádně poskytované Služby cenu ve výši
a způsobem uvedeným v čl. 3.1 této Smlouvy.

### 2 TERMÍN A MÍSTO PLNĚNÍ

* 2.1 Poskytovatel se zavazuje poskytovat Služby řádně a včas, v termínech uvedených
v harmonogramu, který tvoří Přílohu č. 2 této Smlouvy.

* 2.2 Místem poskytování Služeb je MHMP a sídlo Poskytovatele případně i jiná místa, jestliže
to povaha věcí dovoluje (jedná se zejména o přípravu podkladů). Místem poskytování
služeb je i sídlo koncového zákazníka, případně dodavatelů a partnerů, kteří se účastní
Projektu.

### 3 CENA A PLATEBNÍ PODMÍNKY

* 3.1 Cena za poskytování Služeb uvedených v čl. 1.1 této Smlouvy je stanovena jako cena
hodinová a činí za každou hodinu poskytování Služeb:
2187- Kč (slovy: dva tisícestoosmdesátsedm korun českých)
Výše uvedené ceny za poskytování Služeb jsou uvedeny bez daně z přidané hodnoty a
jsou stanoveny jako nejvýše přípustné. Poskytovatel prohlašuje, že tyto ceny plně
pokrývají veškeré jeho náklady spojené s poskytováním Služeb podle této Smlouvy.

* 3.2 O Službách poskytnutých v průběhu každého kalendářního měsíce po dobu trvání této
Smlouvy vyhotoví Poskytovatel „výkaz poskytnutých Služeb“, který bude předkládat
Objednateli vždy do tří (3) pracovních dnů po skončení daného kalendářního měsíce
k odsouhlasení a podpisu oprávněné osobě. Oprávněná osoba Objednatele je povinna do
pěti (5) pracovních dnů od doručení příslušného výkazu Poskytovatelem tento potvrdit či
k němu písemně sdělit své připomínky.

* 3.3 Platba za Služby poskytnuté Poskytovatelem v souladu s touto Smlouvou v daném
kalendářním měsíci bude stanovena na základě odsouhlaseného výkazu poskytnutých
Služeb a hodinových sazeb uvedených v článku 3.1 a zákonné sazby daně z přidané
hodnoty. Na takto vypočítanou částku vystaví Poskytovatel fakturu, která bude mít
veškeré náležitosti daňového dokladu a zašle jej ve dvou vyhotoveních Objednateli.
Faktura bude mít splatnost třicet (30) kalendářních dnů ode dne jejího doručení
Objednateli, a její přílohou bude výkaz poskytnutých Služeb schválený oprávněnou
osobou Objednatele podle čl. 3.2 této Smlouvy. Za den úhrady dané faktury bude
považován den odepsání fakturované částky z účtu Objednatele.

* 3.4 Objednatel si vyhrazuje právo vrátit Poskytovateli do data jeho splatnosti daňový doklad
(fakturu), který nebude obsahovat veškeré údaje vyžadované závaznými právními
předpisy ČR nebo touto Smlouvou, nebo v něm budou uvedeny nesprávné údaje (s
uvedením chybějících náležitostí nebo nesprávných údajů) a nebo nebude doložen
výkazem poskytnutých služeb schváleným oprávněnou osobou Objednatele v souladu s čl.
23.2 této Smlouvy. V takovém případě začne běžet doba splatnosti daňového dokladu
(faktury) až doručením řádně opraveného daňového dokladu (faktury) Objednateli.

### 4 PRÁVA A POVINNOSTI P OSKYTOVATELE

* 4.1 Poskytovatel je povinen postupovat při poskytování Služeb s náležitou odbornou péčí a
podle pokynů Objednatele. Při plnění této Smlouvy je Poskytovatel povinen bezodkladně
upozorňovat Objednatele na nevhodnost jeho pokynů, nedostatek informací a podkladů,
nesprávnost či neúplnost zadání a na další skutečnosti, které by mohly mít nepříznivý
dopad na Projekt, či by mohly mít za následek újmu na právech Objednatele nebo vznik
škody. Pokud Objednatel i přes upozornění na splnění svých pokynů trvá, neodpovídá
Poskytovatel za případnou škodu tím vzniklou. Poskytovatel je povinen informovat
Objednatele o veškerých skutečnostech, které jsou nebo mohou být důležité pro plnění
této Smlouvy.

* 4.2 Zhotovitel je povinen poskytovat Služby řádně a včas, v souladu s harmonogramem
uvedeným v Příloze č. 2 této Smlouvy.

* 4.3 Zhotovitel není oprávněn použít podklady předané pro realizaci Díla Objednatelem pro
jiné účely než je provedení Díla podle této Smlouvy.

* 4.4 Nejpozději do 15 pracovních dnů po ukončení této Smlouvy je Poskytovatel povinen
vrátit Objednateli veškeré podklady poskytnuté Objednatelem Poskytovali ke splnění jeho
závazků podle této Smlouvy.

* 4.5 Všechna data, ať už v jakékoliv podobě, a jejich hmotné nosiče, která vznikla či vzniknou
při poskytování Služeb podle této Smlouvy, jsou výlučným vlastnictvím Objednatele.
Nejpozději do 5 pracovních dnů od doručení žádosti Objednatele nebo od ukončení této
Smlouvy je Poskytovatel povinen tato data a jejich nosiče Objednateli předat.

* 4.6 Poskytovatel není oprávněn bez předchozího písemného souhlasu Objednatele (i) provádět
jakékoli zápočty svých pohledávek vůči Objednateli proti jakýmkoli pohledávkám
Objednatele za Poskytovatelem, ani (ii) postupovat jakékoli svoje práva a pohledávky
vůči Objednateli na jakoukoli třetí osobu.

* 4.7 Služby podle této Smlouvy je Poskytovatel oprávněn poskytovat výhradně
prostřednictvím osoby anebo osob uvedených v Příloze č. 3 této Smlouvy („Vedoucí
projektu“ a „Členové projektového týmu“). Bez souhlasu Objednatele není
Poskytovatel oprávněn Vedoucího projektu měnit a je povinen zajistit poskytování Služeb
touto osobou po celou dobu trvání této Smlouvy, nebude-li dohodnuto jinak.

* 4.8 Objednatel je oprávněn kdykoliv požadovat výměnu Vedoucího projektu a Poskytovatel je
povinen takové žádosti vyhovět. Zároveň bude povinen bez zbytečného odkladu po
doručení žádosti o výměnu Vedoucího projektu, nejpozději však do 30 dnů od doručení
takové žádosti navrhnout Objednateli nejméně jednu vhodnou osobu na pozici vedoucího
projektu, jestliže ji má k dispozici. V případě, že tuto osobu Objednatel neschválí, bude
Poskytovatel povinen navrhnout vždy do 15 dnů další vhodnou osobu jestliže ji má
k dispozici, a to až do doby, kdy navrženou osobu Objednatel schválí, nebude-li
dohodnuto jinak.

### 5 POVINNOSTI O BJEDNATELE

* 5.1 Objednatel je povinen poskytovat Poskytovateli veškerou nutnou součinnost potřebnou
pro řádné poskytování Služeb podle této Smlouvy.

* 5.2 Objednatel je povinen informovat Poskytovatele o veškerých skutečnostech, které jsou
nebo mohou být důležité pro plnění této Smlouvy, a je dále povinen Zhotovitel
poskytnout veškeré podklady nezbytné k řádnému provádění Služeb.

### 6 SANKCE

* 6.1 V případě prodlení Objednatele s platbou ceny za poskytnuté Služby je Poskytovatel
oprávněn účtovat Objednateli úrok z prodlení ve výši 0,05 % z dlužné částky za každý
započatý den prodlení.

* 6.2 V případě, že Poskytovatel poruší svou povinnost poskytovat Služby v souladu s termíny
uvedenými v Příloze č. 2 této Smlouvy, bude povinen zaplatit Objednateli smluvní pokutu
ve výši 5000,- Kč (slovy: pěttisíc korun českých) za každý započatý den prodlení
s poskytováním Služeb.

* 6.3 V případě, že Poskytovatel poruší svou povinnost vrátit či vydat Objednateli podklady a
data, resp., nosiče dat podle článků 4.4 a 4.5 této Smlouvy, bude povinen zaplatit
Objednateli smluvní pokutu ve výši 5000,- Kč (slovy: pěttisíc korun českých)) za každý
započatý den prodlení s vrácením podkladů, resp. vydáním dat a jejich nosičů Objednateli.

* 6.4 V případě, že Poskytovatel poruší svou povinnost zajistit poskytování Služeb
prostřednictvím Vedoucího projektu uvedeného v Příloze č. 3 této Smlouvy po celou dobu
trvání této Smlouvy podle článku 4.8 této Smlouvy, bude povinen zaplatit Objednateli
smluvní pokutu ve výši 5000,- Kč (slovy: pěttisíc korun českých)

* 6.5 V případě, že Poskytovatel poruší svou povinnost navrhnout Objednateli vhodnou osobu
na pozici Vedoucího projektu v termínech uvedených v článku 4.9 této Smlouvy, bude
povinen zaplatit Objednateli smluvní pokutu ve výši 5000,- Kč (slovy: pěttisíc korun
českých) za každý započatý den prodlení s plněním uvedených povinností.
* 6.6 V případě, že Poskytovatel poruší jakoukoli ze svých povinností uvedených v čl. 7 této
Smlouvy, bude povinen zaplatit Objednateli smluvní pokutu ve výši 30000,- Kč (slovy:
třicettisíc korun českých) za každé takové porušení.
* 6.7 Zaplacením jakékoli smluvní pokuty podle této Smlouvy není dotčen nárok Objednatele
na náhradu vzniklé škody v plné výši.

### 7 OCHRANA DŮVĚRNÝCH INFORMACÍ

* 7.1 Za důvěrné informace Objednatele (bez ohledu na formu jejich zachycení) se podle této
Smlouvy považují veškeré informace, které nebyly Objednatelem označeny jako veřejné,
zejména:
 * a) informace, které se týkají této Smlouvy a jejího plnění (zejména informace o právech
a povinnostech stran, informace o cenách apod.)
 * b) informace, které se týkají Objednatele
 * c) informace pro které je stanoven závaznými právními předpisy zvláštní režim utajení
při nakládání s nimi

* 7.2 Za důvěrné informace Poskytovatele (bez ohledu na formu jejich zachycení) se podle této
Smlouvy považují veškeré informace, které byly Poskytovatelem písemně označeny jako
důvěrné, avšak vyjma informací, které se týkají této Smlouvy a jejího plnění (zejména
informace o právech a povinnostech stran, informace o cenách apod.).

* 7.3 Za důvěrné informace Objednatele a Poskytovatele se nepovažují informace, které se staly
veřejně přístupnými, pokud se tak nestalo porušením povinnosti jejich ochrany, informace
získané na základě postupu prokazatelně nezávislého na Poskytovateli a informace
poskytnuté třetí osobou, která takové informace nezískala porušením povinnosti jejich
ochrany.

* 7.4 Smluvní strany se zavazují že budou zachovávat mlčenlivost o všech důvěrných
informacích druhé smluvní strany, o kterých se dozví v souvislosti s plněním této
Smlouvy, a bez písemného souhlasu druhé smluvní strany je nebudou sdělovat žádným
třetím osobám, vyjma osobám, které na poskytování Služeb spolupracují, za předpokladu,
že tyto osoby jsou zavázány k ochraně důvěrných informací ve stejném rozsahu jako
smluvní strany podle této Smlouvy. Za porušení závazku důvěrnosti informací podle této
Smlouvy nebude rovněž považováno zveřejnění důvěrných informací jakékoliv ze
smluvních stran, ke kterému dojde na základě zákona, soudního, správního či jiného
obdobného rozhodnutí.

* 7.5 Poskytovatel se zavazuje nevyužít důvěrné informace Objednatele získané v souvislosti
s touto Smlouvou jinak než pro účely této Smlouvy, v neprospěch Objednatele či
k poškození jeho dobrého jména nebo pověsti.

* 7.6 Poskytovatel dále výslovně souhlasí s tím, aby tato Smlouva byla vedena v Centrální
evidenci smluv vedené Objednatelem, která je veřejně přístupná a která obsahuje údaje o
smluvních stranách, předmětu smlouvy, číselné označení této Smlouvy a datum jejího
podpisu.

* 7.7 Povinnosti uvedené v tomto čl. 7. této Smlouvy platí i po ukončení této Smlouvy.

### 8 DOBA TRVÁNÍ A MOŽNOST UKONČENÍ S MLOUVY

* 8.1 Tato Smlouva se uzavírá na dobu určitou, a to do data 31.12.2008, nebo do data, kdy
celková cena za Služby podle této Smlouvy vyúčtovaná Poskytovatelem dosáhne částky
1 925 000,- Kč, nebo do data, kdy bude dosaženo cílů Projektu, jak jsou popsány v Příloze
č. 1 této Smlouvy, podle toho, která událost nastane dříve .

* 8.2 Tato Smlouva může být ukončena pouze na základě dohody obou smluvních stran nebo
odstoupením jedné ze smluvních stran v souladu s tímto článkem 7.

* 8.3 Objednatel je oprávněn odstoupit od této Smlouvy v případě, že Poskytovatel:

 * a) je v prodlení s poskytováním Služeb po dobu delší než třicet (30) dní oproti termínům
sjednaným harmonogramu tvořícím Přílohu č. 2 této Smlouvy a nezjedná nápravu ani
do pěti (5) dní od doručení písemné výzvy Objednatele; nebo

 * b) poruší svou povinnost poskytovat Služby prostřednictvím Vedoucího projektu po
celou dobu trvání této Smlouvy podle článku 4.8 této Smlouvy; nebo

 * c) poruší svou povinnost navrhnout Objednateli vhodnou osobu na pozici Vedoucího
projektu v termínech uvedených v článku 4.9 této Smlouvy, nezjedná nápravu ani do
patnácti (15) dní od doručení písemné výzvy Objednatele.

* 8.4 Poskytovatel je oprávněn odstoupit od této Smlouvy v případě, že Objednatel je
v prodlení s platbou za poskytování Služeb po dobu delší než čtyřicet pět (45) dnů po
splatnosti příslušného daňového dokladu a nezjedná nápravu ani do pěti (5) dnů od
doručení písemné výzvy Poskytovatele k nápravě.

* 8.5 Odstoupení od Smlouvy je účinné okamžikem doručení písemného oznámení o
odstoupení druhé smluvní straně.

* 8.6 Ukončením této Smlouvy nejsou dotčena ustanovení týkající se smluvních pokut, ochrany
důvěrných informací a ustanovení týkající se takových práv a povinností, z jejichž povahy
vyplývá, že mají trvat i po skončení účinnosti této Smlouvy.

* 8.7 V případě předčasného ukončení této Smlouvy má Poskytovatel nárok na úhradu Služeb
provedených v souladu s touto Smlouvu ke dni předčasného ukončení této Smlouvy.

### 9 OPRÁVNĚNÉ OSOBY

* 9.1 Komunikace mezi smluvními stranami bude probíhat zejména prostřednictvím
následujících oprávněných osob, pověřených pracovníků nebo statutárních zástupců
smluvních stran:

a) Oprávněnými osobami Objednatele jsou:

* Vedoucí projektu ve věcech Projektu
* Jiří Dvořák, dvorak@axcode.com 602 940016, ve věcech organizace práce,
projektové metodiky, koordinace projektových manažerů společnosti Axcode,
způsobu vykazování a administrace projektů
* Slavomír Hrinko, hrinko@axcode.com, 777 637801, v ostatních věcech

a) Oprávněnými osobami Poskytovatele jsou:

* Vedoucí projektu ve věcech Projektu;
* Jaroslav Kvapil, Jungmannova35/29, 111 21 Praha 1 , jaroslav.kvapil@cityofprague.cz, tel. 236 002 665 v ostatních věcech.

* 9.2 Oprávněné osoby, nejsou-li statutárním orgánem, nejsou oprávněny ke změnám této
Smlouvy, jejím doplňkům ani zrušení, ledaže se prokáží plnou mocí udělenou jim k tomu
osobami oprávněnými jednat navenek za příslušnou smluvní stranu v záležitostech této
Smlouvy. Vyjma změny Vedoucího projektu jsou smluvní strany oprávněny jednostranně
změnit oprávněné osoby, jsou však povinny takovou změnu druhé smluvní straně
bezodkladně písemně oznámit.

* 9.3 Všechna oznámení mezi smluvními stranami, která se vztahují k této Smlouvě nebo která
mají být učiněna na základě této Smlouvy, musí být učiněna písemně, a druhé straně
doručena buď osobně nebo doporučeným dopisem či jinou formou registrovaného
poštovního styku na adresu uvedenou v článku 9.1 této Smlouvy, není-li stanoveno nebo
6mezi smluvními stranami dohodnuto jinak. Veškerá oznámení se považují za doručená
pátý (5.) den po jejich prokazatelném odeslání smluvní stranou.

### 10 ZÁVĚREČNÁ USTANOVENÍ

* 10.1 Vyjma změn oprávněných osob podle článku 9.2 této Smlouvy mohou veškeré změny a
doplňky této Smlouvy být provedeny pouze na základě písemného dodatku k této
Smlouvě, podepsaného oběma smluvními stranami.

* 10.2 Tato Smlouva se řídí právním řádem České republiky.

* 10.3 Spor, který vznikne na základě této Smlouvy nebo který s ní souvisí, se smluvní strany
zavazují řešit přednostně smírnou cestou pokud možno do třiceti (30) dní ode dne, kdy o
sporu jedna smluvní strana uvědomí druhou smluvní stranu. Jinak jsou pro řešení sporů
z této Smlouvy příslušné obecné soudy České republiky.

* 10.4 V případě, že některé ustanovení této Smlouvy je nebo se stane v budoucnu neplatným,
neúčinným či nevymahatelným nebo bude-li takovým příslušným orgánem shledáno,
zůstávají ostatní ustanovení této Smlouvy v platnosti a účinnosti pokud z povahy
takového ustanovení nebo z jeho obsahu anebo z okolností, za nichž bylo uzavřeno,
nevyplývá, že je nelze oddělit od ostatního obsahu této Smlouvy. Smluvní strany se
zavazují nahradit neplatné, neúčinné nebo nevymahatelné ustanovení této Smlouvy
ustanovením jiným, které svým obsahem a smyslem odpovídá nejlépe ustanovení
původnímu a této Smlouvě jako celku.

* 10.5 Tato Smlouva je vyhotovena ve čtyřech (4) vyhotoveních v českém jazyce, přičemž
všechna vyhotovení mají platnost originálu. Tři (3) vyhotovení Smlouvy obdrží
Objednatel a jedno (1) Poskytovatel.

* 10.6 Tato Smlouva nabývá účinnosti 1.1.2008

* 10.7 Nedílnou součástí Smlouvy jsou:
 * Příloha č. 1 – Podrobná specifikace Služeb a popis Projektu
 * Příloha č. 2 – Harmonogram poskytování Služeb
 * Příloha č. 3 – Vedoucí projektu

* 10.8 Smluvní strany prohlašují, že si tuto Smlouvu přečetly, že s jejím obsahem souhlasí a na
důkaz toho k ní připojují svoje podpisy.

V ___________dne ___________ V ___________dne ___________  

Objednatel: Hlavní město Praha   
Poskytovatel: Axcode, s.r.o.  
Podpis: _________________________  
Jméno: Ing. Václav Kraus   
Podpis: _________________________  
Jméno:  
Funkce: ředitel odboru informatiky Magistrátu hl. m. Prahy

### Příloha č. 1 INO/40/01/001471/2008 – Podrobná specifikace Služeb a popis Projektu
Specifikace Služeb se řídí zadáním Objednatele, které se doplňuje a mění na základě
domluvy na společných schůzkách. (Time & Material)


### Příloha č. 2 INO/40/01/001471/2008 – Harmonogram poskytování Služeb
Harmonogram poskytování služeb se řídí zadáním Objednatele, které se doplňuje a mění
na základě domluvy na společných schůzkách. (Time & Material)


### Příloha č. 3 INO/40/01/001471/2008 – Vedoucí projektu
Vedoucím projektu za stranu Poskytovatele je Martin Kubeš
10
