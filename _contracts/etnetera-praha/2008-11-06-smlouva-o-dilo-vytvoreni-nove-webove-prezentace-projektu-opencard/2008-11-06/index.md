---
"id":               DIL/40/01/001746/2008
"layout":           contract
"datum podpisu":    2008-11-06
"datum účinnosti":  2008-11-06
"použité smluvní typy":
  - smlouva o dílo
"předmět":          Smlouva o dílo vytvoření nové webové prezentace projektu opencard
"smluvní strany":
 -   
  "role":     nabyvatel
  "jméno":    "Hlavní město Praha"
  "orgán":    odbor informatiky
  "zástupce": Ing. Václav Kraus
  "funkce":   ředitel odboru informatiky
 -   
  "jméno":    "Et netera a.s."
  "zástupce": Martin Černohorský, Ing. Martin Palička
  "funkce":   členové představenstva
  "role":     poskytovatel

"náklady": 1802200 (bez DPH)

"soubory":
 - 
  "název": "Smlouva o dílo"
  "podepsaná verze": contract.pdf
  "strojově čitelná verze": index.md
  "upravitelná verze": 
  "náhled": miniatura.jpg

"ruší": 
"mění":
"změněno": 
"zrušeno":
---

## SMLOUVA O DÍLO

* **Číslo smlouvy Objednatele: DIL/40/01/001746/2008**
* **Číslo smlouvy Zhotovitele: MHMP20451**
* **2008/198**

uzavřená níže uvedeného dne, měsíce a roku podle ustanovení § 536 a násl. zákona
č. 513/1991 Sb., obchodní zákoník, v platném znění (dále jen „Obchodní zákoník“), a na
základě zákona č. 137/2006 Sb., o veřejných zakázkách, v platném znění, (dále jen
„Smlouva“), mezi níže uvedenými smluvními stranami:

**Hlavní město Praha**  
se sídlem: Mariánské nám. 2, Praha 1, PSČ: 110 01,  
zast. Ing. Václavem Krausem, ředitelem odboru informatiky MHMP  
IČ: 00064581  
DIČ: CZ00064581  
Bankovní spojení: PPF banka, a.s., účet č.: 27-5157998/6000  
(dále jen **„Objednatel“**)  

a

**Et netera a.s.**  
se sídlem Hornofova 217, 164 00 Praha 6  
zastoupená panem Martinem Černohorským, členem představenstva a panem Ing. Martinem
Paličkou, členem představenstva  
IČ: 25103814  
DIČ: CZ 25103814  
Bankovní spojení: KB Praha 6, Dejvická 52, číslo účtu: 19-8463270257/0100  
zapsaná v obchodním rejstříku vedeném u Městského soudu v Praze, oddíl B, vložka 11168  
(dále jen **„Zhotovitel“**)

(Objednatel a Zhotovitel společně dále jen **„Smluvní strany“**)

### 1 PŘEDMĚT SMLOUVY

* 1.1 Předmětem této Smlouvy je závazek Zhotovitele provést za podmínek stanovených
v této Smlouvě pro Objednatele dílo spočívající ve Vytvoření nové webové prezentace
projektu opencard (dále jen „Dílo“). Dílo podle této Smlouvy zahrnuje provedení
veškerých dalších prací a/nebo poskytnutí služeb, které obvykle s provedením Díla
souvisí, a jejichž provedení je nutné za účelem řádného provedení Díla a jeho
funkčnosti bez ohledu na to, zda jsou v této Smlouvě uvedeny či nikoliv.
Podrobná specifikace Díla je uvedena v Příloze č. 1, která je nedílnou součástí této
Smlouvy.

* 1.2 Termíny plnění Díla jsou obsaženy v harmonogramu plnění, který tvoří Přílohu č. 2.
Místem plnění díla je sídlo Objednatele a sídlo Zhotovitele.

* 1.3 Objednatel se zavazuje zaplatit Zhotoviteli za řádně provedené Dílo cenu ve výši
a způsobem uvedeným v čl. 2 této Smlouvy.

### 2 CENA A PLATEBNÍ PODMÍNKY

* 2.1 Celková cena za Dílo činí 1 802 200,- Kč (slovy: jeden milion osm set dva tisíce dvě
stě korun českých) bez DPH (dále jen "Cena"). Tato Cena je cenou nejvýše přípustnou
a Zhotovitel prohlašuje, že plně pokrývá všechny jeho náklady spojené s provedením
Díla podle této Smlouvy. Cenu lze měnit pouze v souladu s ustanovením čl. 3 této
Smlouvy.

* 2.2 Cena uvedená v čl. 2.1 této Smlouvy zahrnuje rovněž cenu za veškerá práva
k duševnímu vlastnictví, licence a jiná oprávnění poskytnutá Zhotovitelem Objednateli
v souladu s touto Smlouvou, zejm. cenu za práva k Dílu dle čl. 12.3 této Smlouvy.

* 2.3 Zhotovitel je oprávněn fakturovat Cenu za Dílo na základě podepsaného Akceptačního
protokolu (jak je definován v článku 6.7) oprávněnými osobami.

* 2.4 Cena uvedená v čl. 2.1 této Smlouvy bude uhrazena Objednatelem Zhotoviteli po
řádném provedení celého Díla na základě faktury vystavené Zhotovitelem. Tato
faktura musí mít veškeré náležitosti daňového dokladu v souladu se zákonem č.
235/2004 Sb., o dani z přidané hodnoty, v platném znění, a její přílohou bude
Akceptační protokol podepsaný oprávněnými osobami uvedenými v čl. 11 této
Smlouvy. Zhotovitelem vystavená faktura bude dále obsahovat zejména následující
údaje:

 * a) číslo Smlouvy, označení případných dodatků Smlouvy,
 * b) číslo a název příslušné veřejné zakázky,
 * c) popis plnění Zhotovitele.

* 2.5 Daňový doklad (faktura) vystavená Zhotovitelem podle této Smlouvy bude ve dvou
vyhotoveních zaslána Objednateli a její splatnost bude činit třicet (30) kalendářních
dní ode dne jejího doručení Objednateli. Za den úhrady dané faktury bude považován
den odepsání fakturované částky z účtu Objednatele

* 2.6 Objednatel si vyhrazuje právo vrátit Zhotoviteli do data jeho splatnosti daňový doklad
(fakturu), který nebude obsahovat veškeré údaje vyžadované závaznými právními
předpisy ČR nebo touto Smlouvou, nebo v něm budou uvedeny nesprávné údaje
(s uvedením chybějících náležitostí nebo nesprávných údajů) a nebo nebude doložen
Akceptačním protokolem podepsaným oprávněnými osobami uvedenými v čl. 11 této
Smlouvy. V takovém případě začne běžet doba splatnosti daňového dokladu (faktury)
až doručením řádně opraveného daňového dokladu (faktury) Objednateli.

### 3 ZMĚNY DÍLA V PRŮBĚHU PLNĚNÍ

* 3.1 Objednatel je podle této Smlouvy oprávněn kdykoliv požadovat po Zhotoviteli změny
Díla. Zhotovitel je povinen provést veškeré změny požadované Objednatelem za
předpokladu splnění podmínky stanovené v čl. 3.3 .

* 3.2 Zhotovitel je podle této Smlouvy oprávněn kdykoliv navrhnout Objednateli změny
Díla, přispějí-li k větší funkčnosti a zlepšení vlastností Díla. Objednatel však není
povinen návrh jakékoliv změny předložený Zhotovitelem přijmout.

* 3.3 Veškeré změny Díla podle čl. 3.1 a 3.2 musí být sjednány písemně dodatkem k této
Smlouvě a musí být v souladu se zákonem č. 137/2006 Sb., o veřejných zakázkách,
v platném znění. V závislosti na těchto změnách bude upraven harmonogram plnění
obsažený v Příloze č. 2 této Smlouvy a bude upravena Cena Díla. Zhotovitel není povinen provést jakékoliv změny Díla a Objednatel není povinen převzít jakékoliv
změny Díla, dokud nebudou písemně sjednány dodatkem k této Smlouvě.

### 4 PRÁVA A POVINNOSTI Z HOTOVITELE

* 4.1 Zhotovitel je povinen provést Dílo řádně a včas v souladu s harmonogramem plnění
uvedeným v Příloze č. 2 této Smlouvy.

* 4.2 Zhotovitel je povinen postupovat při provádění Díla s náležitou odbornou péčí a podle
pokynů Objednatele. Při provádění Díla je Zhotovitel povinen upozorňovat
Objednatele na nevhodnost jeho pokynů, které by mohly mít za následek újmu na
právech Objednatele nebo vznik škody. Pokud Objednatel i přes upozornění na splnění
svých pokynů trvá, neodpovídá Zhotovitel za případnou škodu tím vzniklou.

* 4.3 Zhotovitel je oprávněn k plnění této Smlouvy použít třetích osob jen s předchozím
písemným souhlasem Objednatele.

* 4.4 Všechna data, ať už v jakékoliv podobě, a jejich hmotné nosiče, která vznikla či
vzniknou při provádění Díla podle této Smlouvy, jsou výlučným vlastnictvím
Objednatele. Nejpozději do 15 pracovních dnů od doručení žádosti Objednatele nebo
od ukončení této Smlouvy je Zhotovitel povinen tato data a jejich nosiče Objednateli
předat.

* 4.5 Zhotovitel není oprávněn použít podklady, data a hmotné nosiče předané mu pro
realizaci Díla Objednatelem pro jiné účely než je provedení Díla podle této Smlouvy.
Nejpozději do 15 pracovních dnů po ukončení této Smlouvy je Zhotovitel povinen
vrátit Objednateli veškeré podklady, data a hmotné nosiče poskytnuté Objednatelem
Zhotoviteli ke splnění jeho závazků podle této Smlouvy.

* 4.6 Zhotovitel není oprávněn bez předchozího písemného souhlasu Objednatele provádět
jakékoli zápočty svých pohledávek vůči Objednateli proti jakýmkoli pohledávkám
Objednatele za Zhotovitelem, ani postupovat jakékoli svoje práva a pohledávky vůči
Objednateli na jakoukoli třetí osobu.

* 4.7 V případě, že se vyskytne jakákoli překážka, zejména

 * (i) prodlení Objednatele s poskytnutím součinnosti, které by podmiňovalo plnění
Zhotovitele;  
 * (ii) okolnosti vylučující odpovědnost dle § 374 Obchodního zákoníku, apod.,
která by mohla mít jakýkoli dopad do termínů plnění Díla, má Zhotovitel povinnost o
této překážce Objednatele písemně informovat, a to nejpozději do pěti (5) kalendářních
dnů od okamžiku, kdy se tato překážka vyskytla. Pokud Zhotovitel Objednatele v této
pětidenní lhůtě o překážkách písemně neinformuje, zanikají veškerá práva Zhotovitele,
která se na existenci příslušné překážky váží, zejména Zhotovitel nebude mít nárok na
jakékoli posunutí termínů plnění Díla.

* 4.8 V případě, že bude Dílo nebo jakékoli dílčí plnění zatíženo právem třetí osoby, je
Zhotovitel povinen neprodleně získat veškerá chybějící práva nebo nahradit takovéto
zatížené části Díla nezatíženými. V případě, že tak Zhotovitel neučiní ani v přiměřené
Smluvními stranami dohodnuté lhůtě, je Objednatel oprávněn, nikoliv však povinen,
tato chybějící práva získat nebo zatížené části Díla nahradit sám, a to na náklady
Zhotovitele.

* 4.9 Zhotovitel je povinen uzavřít a po celou dobu trvání této Smlouvy a dále nejméně po
dobu záruční doby podle článku 7.1 udržovat pojistnou smlouvu na škodu způsobenou
třetím osobám, s pojistným plněním alespoň na částku ve výši 2 000 000,- Kč (slovy:
dva miliony korun českých).

### 5 PRÁVA A POVINNOSTI O BJEDNATELE

* 5.1 Objednatel se zavazuje poskytnout Zhotoviteli ke splnění Díla součinnost podle
specifikace uvedené v Příloze č. 3 této Smlouvy, případně zajistit její poskytnutí
třetími osobami.

* 4.2 Objednatel se zavazuje Zhotoviteli poskytnout veškeré podklady a informace nezbytné
k provedení Díla.

### 6 PŘEDÁNÍ A PŘEVZETÍ D ÍLA

* 6.1 Dílo bude předáno Objednateli v jediném celku. Po splnění povinností Zhotovitele dle
čl. 6.4, 6.5 a 6.6 bude o předání Díla Smluvními stranami sepsán protokol o předání
Díla, jehož vzor je uveden v Příloze č. 4 tvořící nedílnou součást této Smlouvy.

* 6.2 Dílo bude předáno Objednateli nejpozději v termínu uvedeném v harmonogramu
plnění uvedeném v Příloze č. 2 této Smlouvy. Zde uvedený termín je termínem
konečným a nebude měněn. To neplatí v případě změn Díla dle čl. 3 této Smlouvy.

* 6.3 Místem předání a převzetí Díla je sídlo Objednatele uvedené v této Smlouvě, pokud se
Smluvní strany nedohodnou jinak.

* 6.4 Před předáním Díla Zhotovitel provede veškeré nezbytné testy za účelem ověření
funkčnosti Díla v prostředí Objednatele. Po provedení veškerých nezbytných testů
bude funkčnost Díla a jeho vlastnosti ověřeny Objednatelem.

* 6.5 Vyskytnou-li se nebo budou-li objeveny jakékoliv vady Díla, je Objednatel oprávněn
tyto vady Zhotoviteli vytknout a Zhotovitel je povinen tyto vady odstranit ve lhůtě
dohodnuté oprávněnými osobami.

* 6.6 Před předáním Díla Zhotovitel předvede vlastnosti a funkce předávaného Díla a
vyškolí (seznámí) uživatele se způsobem jeho používání.

* 6.7 Po podpisu protokolu o předání Díla dle čl. 6.1, ověření funkčnosti Díla způsobem dle
čl. 6.4, odstranění vad Díla dle čl. 6.5 a předvedení opravených vlastností a funkcí Díla
všem uživatelům způsobem dle čl. 6.6 podepíší oprávněné osoby protokol o dokončení
Díla (dále jen „Akceptační protokol“), jehož vzor je uveden v Příloze č. 5 tvořící
nedílnou součást této Smlouvy. Den podpisu Akceptačního protokolu bude považován
za den řádného dokončení a předání Díla.

### 7 ODPOVĚDNOST ZA VADY

* 7.1 Zhotovitel odpovídá za to, že Dílo bude provedeno řádně, v souladu s touto Smlouvou
a bude prosté jakýchkoliv vad (za věcnou vadu bude zejména považován rozpor mezi
skutečnou funkcí Díla a jeho funkcí popsanou v této Smlouvě) po dobu 24 měsíců od
data převzetí kompletního Díla Objednatelem v souladu s čl. 6.7 této Smlouvy.
Záruční doba na Dílo počíná běžet teprve dnem podpisu Akceptačního protokolu.

* 7.2 Zhotovitel dále zaručuje, že Dílo nebude zatíženo žádnými nároky, požadavky,
zástavními právy, břemeny či jinými právy třetích osob, které by překážely klidnému
užívání díla Objednatelem, a že bude prosté všech právních vad.

* 7.3 Zhotovitel dále zaručuje, že Dílo nebude obsahovat open-source software.

* 7.4 Zhotovitel poskytuje záruku a je odpovědný za propojitelnost Díla se stávajícími
informačními systémy Objednatele dle Přílohy č. 1 této Smlouvy.

* 7.5 Bez ohledu na ustanovení čl. 6.4 Objednatel podle této Smlouvy není povinen při
převzetí nebo co nejdříve po převzetí Díla od Zhotovitele uskutečnit jeho prohlídku za
účelem zjištění vad Díla. Smluvní strany se dohodly, že vyloučení této povinnosti
jakož i ostatních povinností Objednatele podle ustanovení § 562 obchodního zákoníku
nemá jakýkoliv vliv na odpovědnost Zhotovitele za veškeré vady Díla uplatněné u
Zhotovitele Objednatelem kdykoliv v průběhu záruční doby a na povinnost
Zhotovitele tyto vady odstranit dle čl. 7.6 níže.

* 7.6 Zhotovitel se výslovně zavazuje, že odstraní veškeré vady Díla, které budou vytčeny
písemně Objednatelem kdykoliv během záruční doby uvedené v čl. 7.1, a to vždy
v přiměřené lhůtě stanovené Objednatelem nebo dohodnuté Smluvními stranami.

### 8 SANKCE

* 8.1 V případě prodlení Objednatele s platbou Ceny za Dílo je Zhotovitel oprávněn účtovat
Objednateli úrok z prodlení ve výši 0,05 % z dlužné částky za každý započatý den
prodlení.

* 8.2 V případě, že Zhotovitel poruší svou povinnost předat Objednateli Dílo řádně a včas
v souladu s touto Smlouvou, bude povinen zaplatit Objednateli smluvní pokutu ve výši
2 000,- Kč (slovy: dva tisíce korun českých) za každý započatý den prodlení
s předáním řádně provedeného Díla.

* 8.3 V případě, že Zhotovitel poruší svou povinnost odstranit vady Díla vytčené
Objednatelem v souladu s čl. 7.6 této Smlouvy, bude povinen zaplatit Objednateli
smluvní pokutu ve výši 2 000,- Kč (slovy: dva tisíce korun českých) za každý započatý
den prodlení s odstraněním vad Díla.

* 8.4 V případě, že Zhotovitel poruší jakoukoli ze svých povinností uvedených v čl. 9 této
Smlouvy, bude povinen zaplatit Objednateli smluvní pokutu ve výši 500 000,- Kč
(slovy: pět set tisíc korun českých) za každé takové porušení.

* 8.5 Smluvní pokuty stanovené dle tohoto čl. 8 jsou splatné do [třiceti (30)] dnů ode dne
doručení výzvy k zaplacení smluvní pokuty povinné smluvní straně.

* 8.6 Objednatel je oprávněn kdykoli provést zápočet svých pohledávek vůči Zhotoviteli
vzniklých v souladu s tímto čl. 8 proti jakýmkoli i budoucím a v daném okamžiku
nesplatným pohledávkám Zhotovitele za Objednatelem, zejm. pohledávkám na
zaplacení Ceny za Dílo.

* 8.7 Zaplacením jakékoli smluvní pokuty podle této Smlouvy není dotčen nárok
Objednatele na náhradu vzniklé škody v plné výši.

### 9 OCHRANA DŮVĚRNÝCH SKUTEČNOSTÍ

* 9.1 Za důvěrné informace Objednatele (bez ohledu na formu jejich zachycení) se podle
této Smlouvy považují veškeré informace, které nebyly Objednatelem označeny jako
veřejné, zejména:

 * a) informace, které se týkají této Smlouvy a jejího plnění (zejména informace o
právech a povinnostech Smluvních stran, informace o cenách apod.);
 * b) informace obchodní povahy týkající se Objednatele;
 * c) informace, pro které je stanoven závaznými právními předpisy zvláštní režim
utajení při nakládání s nimi.

* 9.2 Za důvěrné informace Zhotovitele (bez ohledu na formu jejich zachycení) se podle
této Smlouvy považují veškeré informace, které byly Zhotovitelem písemně označeny
jako důvěrné a současně se jedná o informace, které se týkají Zhotovitele, mají
skutečnou nebo alespoň potenciální materiální či nemateriální hodnotu, nejsou
v příslušných obchodních kruzích běžně dostupné a Zhotovitel odpovídajícím
způsobem zajišťuje jejich utajení.

* 9.3 Za důvěrné informace Objednatele a Zhotovitele se nepovažují informace, které se
staly veřejně přístupnými, pokud se tak nestalo porušením povinnosti jejich ochrany,
informace získané na základě postupu prokazatelně nezávislého na Zhotoviteli a
informace poskytnuté třetí osobou, která takové informace nezískala porušením
povinnosti jejich ochrany.

* 9.4 Smluvní strany se zavazují, že budou zachovávat mlčenlivost o všech důvěrných
informacích druhé smluvní strany, o kterých se dozví v souvislosti s plněním této
Smlouvy, a bez písemného souhlasu druhé smluvní strany je nebudou sdělovat
žádným třetím osobám, vyjma osob, které na provádění Díla spolupracují, za
předpokladu, že tyto osoby jsou zavázány k ochraně důvěrných informací ve stejném
rozsahu jako smluvní strany podle této Smlouvy. Za porušení závazku důvěrnosti
informací podle této Smlouvy nebude rovněž považováno zveřejnění důvěrných
informací jakékoliv ze smluvních stran, ke kterému dojde na základě zákona,
soudního, správního či jiného obdobného rozhodnutí.

* 9.5 Zhotovitel se zavazuje nevyužít důvěrné informace Objednatele získané v souvislosti
s touto Smlouvou jinak než pro účely této Smlouvy, v neprospěch Objednatele či
k poškození jeho dobrého jména nebo pověsti.

* 9.6 Nehledě na ustanovení článku 9.2 Zhotovitel dále výslovně souhlasí s tím, aby tato
Smlouva byla vedena v Centrální evidenci smluv vedené Objednatelem, která je
veřejně přístupná a která obsahuje údaje o smluvních stranách, předmětu smlouvy,
číselné označení této Smlouvy a datum jejího podpisu.

* 9.7 Povinnosti uvedené v tomto čl. 9 této Smlouvy platí i po ukončení této Smlouvy.

### 10 UKONČENÍ SMLOUVY

* 10.1 Tato Smlouva může být před řádným dokončením Díla ukončena pouze na základě
dohody obou Smluvních stran nebo odstoupením Objednatele v souladu s tímto
článkem.

* 10.2 Objednatel je oprávněn odstoupit od této Smlouvy v případě, že Zhotovitel je
v prodlení s prováděním Díla po dobu delší než třicet (30) dní oproti termínům
6sjednaným v časovém harmonogramu, který tvoří Přílohu č. 2 této Smlouvy a nezjedná
nápravu ani do pěti (5) dní od doručení písemné výzvy Objednatele.

* 10.3 Objednatel je dále oprávněn odstoupit od této Smlouvy v případě, že se prokáže, že
Dílo nebo jeho část je zatížena právy třetí osoby, a Zhotovitel nezíská tato chybějící
práva nebo nenahradí zatížené dílčí části Díla nezatíženými ani do patnácti (15) dní od
doručení písemné výzvy Objednatele.

* 10.4 Odstoupení od Smlouvy je účinné okamžikem doručení písemného oznámení o
odstoupení Objednatelem Zhotoviteli.

* 10.5 Ukončením této Smlouvy nejsou dotčena ustanovení týkající se smluvních pokut,
ochrany důvěrných informací a ustanovení týkající se takových práv a povinností,
z jejichž povahy vyplývá, že mají trvat i po skončení účinnosti této Smlouvy.

### 11 OPRÁVNĚNÉ OSOBY

* 11.1 Komunikace mezi smluvními stranami bude probíhat zejména prostřednictvím
následujících oprávněných osob, pověřených pracovníků nebo statutárních zástupců
smluvních stran:

 * a) Oprávněnými osobami Objednatele jsou:
Ing. Petr Kolbek, petr.kolbek@cityofprague.cz, tel. +420 236 00 2623
 * b) Oprávněnými osobami Zhotovitele jsou:

 * Ve věcech technických - Martin Havel, martin.havel@etnetera.cz, 602 603 919
 * Ve věcech obchodních – Jiří Peterka, jiri.peterka@etnetera.cz, 602 603 941

* 11.2 Oprávněné osoby, nejsou-li statutárním orgánem, nejsou oprávněny ke změnám této
Smlouvy, jejím doplňkům ani zrušení, ledaže se prokáží plnou mocí udělenou jim
k tomu osobami oprávněnými jednat navenek za příslušnou smluvní stranu
v záležitostech této Smlouvy. Smluvní strany jsou oprávněny jednostranně změnit
oprávněné osoby, jsou však povinny takovou změnu druhé smluvní straně
bezodkladně písemně oznámit.

* 11.3 Veškeré uplatňování nároků, sdělování, žádosti, předávání informací apod. (dále též
„Sdělení“) mezi Smluvními stranami dle této Smlouvy musí být příslušnou Smluvní
stranou provedeno v písemné formě a doručeno druhé Smluvní straně osobně,
doporučenou poštou, nebo e-mailem s použitím elektronického podpisu.

### 12 PRÁVA K DÍLU

* 12.1 Objednatel nabývá vlastnické právo k Dílu,a to včetně dat, které tvoří součást plnění
podle této Smlouvy a nejsou předmětem práv na ochranu duševního vlastnictví:

 * a) okamžikem podpisu Protokolu o předání Díla, resp. podpisem Akceptačního
protokolu, není-li Protokol o předání Díla vyhotovován;
 * b) okamžikem zabudováním věcí do stávajících struktur Objednatele, či provedením
prací či služeb na stávajícím vybavení Objednatele;
 * c) okamžikem jejich zaplacení;

podle toho, která z výše uvedených skutečností nastane dříve.

* 12.2 Nebezpečí škody na Díle přejde na Objednatele okamžikem podpisu Akceptačního
protokolu.

* 12.3 Zhotovitel tímto poskytuje Objednateli oprávnění k výkonu práva užít Dílo všemi
způsoby uvedenými v § 12 zákona č. 121/2000 Sb., autorský zákon, v platném znění
(dále jen ”Autorský zákon”), a dále k provádění jakýchkoli úprav Díla (dále jen
”Licence”). Licence se uděluje ve formě výhradní licence. Zhotovitel výslovně
souhlasí, aby Objednatel poskytl ve výše uvedeném rozsahu oprávnění tvořící součást
této Licence jakékoli třetí osobě formou další licence (podlicence) v souladu s § 48
Autorského zákona. Objednatel není povinen Licenci využít. Licence podle tohoto
článku se poskytuje jako časově neomezená. Odměna za Licenci v rozsahu uvedeném
v tomto článku je v plné výši zahrnuta v ceně za Dílo podle této Smlouvy.

* 12.4 V případě, že součástí Díla je dodávka standardního (tzv. krabicového) softwaru,
ustanovení článků 4.7, 4.9, 10.4 a 12.3 této Smlouvy se nepoužije, avšak pouze
v rozsahu dodávky takového standardního softwaru a s tím, že veškeré poplatky a
náklady jsou již v plné výši zahrnuty v ceně za Dílo podle této Smlouvy. Práva
Objednatele k takovému softwaru se budou řídit příslušnou licenční smlouvou
dodavatele standardního softwaru. O dodávce standardního softwaru a jeho
podmínkách je Zhotovitel povinen informovat Objednatele v dostatečné lhůtě předem,
jinak odpovídá za veškeré náklady a škody, které mohou Objednateli v této souvislosti
vzniknout.

### 13 ZÁVĚREČNÁ UJEDNÁNÍ

* 13.1 Vyjma změn oprávněných osob podle článku 11.2 této Smlouvy mohou veškeré
změny a doplňky této Smlouvy být provedeny pouze na základě písemného dodatku
k této Smlouvě, podepsaného oběma smluvními stranami.

* 13.2 Tato Smlouva se řídí právním řádem České republiky.

* 13.3 Spor, který vznikne na základě této Smlouvy nebo který s ní souvisí, se smluvní strany
zavazují řešit přednostně smírnou cestou pokud možno do třiceti (30) dní ode dne, kdy
o sporu jedna smluvní strana uvědomí druhou smluvní stranu. Jinak jsou pro řešení
sporů z této Smlouvy příslušné obecné soudy České republiky.

* 13.4 V případě, že některé ustanovení této Smlouvy je neplatné, zůstávají ostatní
ustanovení této Smlouvy v platnosti a účinnosti pokud z povahy takového ustanovení
nebo z jeho obsahu anebo z okolností, za nichž bylo uzavřeno, nevyplývá, že je nelze
oddělit od ostatního obsahu této Smlouvy. Smluvní strany se zavazují nahradit
neplatné ustanovení této Smlouvy ustanovením jiným, které svým obsahem a smyslem
odpovídá nejlépe ustanovení původnímu a této Smlouvě jako celku.

* 13.5 Tato Smlouva je vyhotovena ve čtyřech (4) vyhotoveních v českém jazyce, přičemž
všechna vyhotovení mají platnost originálu. Tři (3) vyhotovení Smlouvy obdrží
Objednatel a jedno (1) Zhotovitel.

* 13.6 Tato Smlouva nabývá účinnosti dnem jejího podpisu.

* 13.7 Nedílnou součástí této Smlouvy jsou následující přílohy:
 * Příloha č. 1: Specifikace Díla
 * Příloha č. 2: Harmonogram plnění
 * Příloha č. 3: Součinnost Objednatele
 * Příloha č. 4: Vzor Předávacího protokolu
 * Příloha č. 5: Vzor Akceptačního protokolu

* 13.8 Smluvní strany prohlašují, že si tuto Smlouvu přečetly, že s jejím obsahem souhlasí a
na důkaz toho k ní připojují svoje podpisy.

|V ___________dne ___________ |V ___________dne ___________|
|Objednatel:                  |Zhotovitel:|
|Hlavní město Praha           |Et netera a.s.|

Podpis: _________________________  
Jméno:Ing. Václav Kraus  
Funkce:Ředitel odboru informatiky   
Podpis: _________________________  
Jméno: Martin Černohorský  
Funkce: Člen představenstva  
Podpis: _________________________  
Jméno: Martin Palička  
Funkce: Člen představenstva  

## Příloha č.1 ke Smlouvě o dílo

**Specifikace díla**  

Předmětem díla je vytvoření nové webové prezentace projektu opencard umístěné na
infrastruktuře portálu hl. m. Prahy a vytvoření české i anglické jazykové mutace. Realizace
díla se bude sestávat z následujících činností:

* Vyčlenění sekce opencard z portálu praha.eu do samostatné webové prezentace
* vytvoření nové grafické podoby prezentace s:

a) optimalizace navigace, odpovídající stávajícímu obsahu  
b) SEO optimalizací  
• doplnění portálu o mapu s vrstvami:  
a) kontaktní místa a místa prodeje karty  
b) místa kde lze parkovat s použitím Opencard  
c) objektů, v nichž lze Opencard využít ke vstupu (muzea, divadla) nebo jako
identifikátor (knihovny)  
• vytvoření diskusního fóra na portálu (u příspěvků neregistrovaných uživatelů nutnost
jejich schválení před zveřejněním)  
• doplnění portálu o možnost pořádání soutěží a zákaznických akcí pro registrované
uživatele  
• migrace stávajícího obsahu do nově vytvořené prezentace  
• uživatelské testování  

## Příloha č. 2 ke Smlouvě o dílo

Harmonogram plnění

Harmonogram plnění díla a související fakturace se sestává z jednoho celku:

|**č.**|**položka**|**termín**|**cena bez DPH (v Kč)**|
|1.|Předání díla do ostrého provozu|15.12.2008|1 802 200|
||**Celková cena**|1 802 200|

Termín akceptace je přesně dán datem v předávacím protokolu, který potvrzují obě strany, tj.
objednatel i zhotovitel.

## Příloha č. 3 ke Smlouvě o dílo

Součinnost objednatele
Objednatel zajistí pro pracovníky Zhotovitele přístup do všech prostor, v nichž bude realizováno dílo a
to v pracovních dnech (pondělí až pátek) a v pracovní době od 8:00 hod. do 16:00 hod.

Objednatel zajistí na základě požadavku Zhotovitele součinnost svých pracovníků (správců systémů i
aplikací) a to v pracovních dnech a pracovní době.

Objednatel poskytne systémy a zařízení, na kterých bude dílo realizováno včas a prosto jakýkoliv
závad či chyb v jejich konfiguraci.

Objednatel poskytne Zhotoviteli na základě jeho žádosti i veškerou dokumentaci k jednotlivým
systémům a aplikacím v rozsahu nutném pro plnění díla.

Objednatel zajistí i případnou součinnost třetích stran, pokud tato součinnost bude pro plnění díla
nezbytná.

## Příloha č. 4. ke Smlouvě o dílo

Vzor Předávacího protokolu  

HLAVNÍ MĚSTO PRAHA  
MAGISTRÁT HLAVNÍHO MĚSTA PRAHY  
ODBOR INFORMATIKY  
PROTOKOL O PŘEDÁNÍ A PŘEVZETÍ  

**PROJEKT**  

Identifikace projektu  
Název projektu  
Zkratka  
Vedoucí projektu za MHMP  
Zpracovatel protokolu  
Číslo protokolu  

**PŘEDMĚT PŘEDÁNÍ PŘEVZETÍ**  

Smlouva s dodavatelem  
/číslo  
Předmět dodávky, plnění  
popř. jiný dokument, na základě jehož k akceptaci dochází  
např. služba, aplikace, dokumenty (napsat konkrétní)  
(podle smlouvy)
Důvod akceptace např. ukončení etapy, dokončení milníku  
Forma akceptace např. předání dokumentace, CD s aplikací, spuštění aplikace,...  

|SMLUVNÍ STRANY| |
|DODAVATEL| |
|Název|Dle smlouvy|
|Adresa| |
|IČO| |
|Odpovědná osoba|osoba uvedená ve smlouvě|
|Funkce| |
|ODBĚRATEL| |
|Název|Dle smlouvy|
|Adresa| |
|IČO| |
|Odpovědná osoba|osoba uvedená ve smlouvě|
|Funkce| |



SEZNAM PŘÍLOH

|Označení přílohy|Typ přílohy (manuál, CD)|Název|Označení přílohy (číslo, název souboru)|Zodpovědná osoba (kdo je odpovědný za přílohu)|Doplňující informace|
|1.| | | | | |
|2.| | | | | |
|3.| | | | | |

SEZNAM ZÁVAD

|ZÁVADA|Popis závady|Termín odstranění|Osoba, zodpovědná za odstranění závady|
|1.| | | | | |
|2.| | | | | |
Po odstranění závady proběhne nová akceptační procedura.

SCHVALOVACÍ TABULKA

|ODBĚRATEL|Jméno a příjmení|Datum|Podpis|
|Datum Podpis| | | |
|Vedoucí projektu| | | |
|Projektový konzultant|pokud je určen| | |
|Teamový koordinátor PK| | | |
|Oprávněná osoba Odběratele uvedená ve smlouvě|např. Člen vedení odboru MHMP-INF| | |

|DODAVATEL|Jméno a příjmení|Datum|Podpis|
|Datum Podpis| | | |
|Vedoucí projektu| | | |
|Projektový konzultant| | | |
|Teamový koordinátor PK| | | |
|Oprávněná osoba Odběratele uvedená ve smlouvě| | | | |

### Příloha č. 5 ke Smlouvě o dílo

Vzor Akceptačního protokolu.

HLAVNÍ MĚSTO PRAHA  
MAGISTRÁT HLAVNÍHO MĚSTA PRAHY  
ODBOR INFORMATIKY  
PROTOKOL O PŘEDÁNÍ A PŘEVZETÍ  

PROJEKT  

Identifikace projektu  
Název projektu  
Zkratka  
Vedoucí projektu za MHMP  
Zpracovatel protokolu  
Číslo protokolu  

**PŘEDMĚT AKCEPTACE**  
Smlouva s dodavatelem  
/číslo  
Předmět dodávky, plnění  
popř. jiný dokument, na základě jehož k akceptaci dochází  
např. služba, aplikace, dokumenty (napsat konkrétní)  
(podle smlouvy)
Důvod akceptace např. ukončení etapy, dokončení milníku  
Forma akceptace např. předání dokumentace, CD s aplikací, spuštění aplikace,...  

|SMLUVNÍ STRANY| |
|DODAVATEL| |
|Název|Dle smlouvy|
|Adresa| |
|IČO| |
|Odpovědná osoba|osoba uvedená ve smlouvě|
|Funkce| |
|ODBĚRATEL| |
|Název|Dle smlouvy|
|Adresa| |
|IČO| |
|Odpovědná osoba|osoba uvedená ve smlouvě|
|Funkce| |


SEZNAM PŘÍLOH

|Označení přílohy|Typ přílohy (manuál, CD)|Název|Označení přílohy (číslo, název souboru)|Zodpovědná osoba (kdo je odpovědný za přílohu)|Doplňující informace|
|1.| | | | | |
|2.| | | | | |
|3.| | | | | |

SEZNAM ZÁVAD

|ZÁVADA|Popis závady|Termín odstranění|Osoba, zodpovědná za odstranění závady|
|1.| | | | | |
|2.| | | | | |
Po odstranění závady proběhne nová akceptační procedura.

ZÁVĚR AKCEPTACE

* Při akceptaci nebyly zjištěny závady.
* Při akceptaci byly zjištěny závady, jejichž seznam a popis je uveden v příloze. Tyto závady
NEBRÁNÍ akceptaci.
* Při akceptaci byly zjištěny závady, jejichž seznam a popis je uveden v příloze. Tyto závady BRÁNÍ
akceptaci.

SCHVALOVACÍ TABULKA

|ODBĚRATEL|Jméno a příjmení|Datum|Podpis|
|Datum Podpis| | | |
|Vedoucí projektu| | | |
|Projektový konzultant|pokud je určen| | |
|Teamový koordinátor PK| | | |
|Oprávněná osoba Odběratele uvedená ve smlouvě|např. Člen vedení odboru MHMP-INF| | |

|DODAVATEL|Jméno a příjmení|Datum|Podpis|
|Datum Podpis| | | |
|Vedoucí projektu| | | |
|Projektový konzultant| | | |
|Teamový koordinátor PK| | | |
|Oprávněná osoba Odběratele uvedená ve smlouvě| | | | |

