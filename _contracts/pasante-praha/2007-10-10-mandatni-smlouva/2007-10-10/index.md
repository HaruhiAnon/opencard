---
"id":               MAN/40/01/001396/2007
"layout":           contract
"datum podpisu":    2007-11-12
"datum účinnosti":  2007-10-10
"použité smluvní typy":
  - mandátní smlouva
"předmět":          Mandátní smlouva k poskytování on-line služeb pro držitele OpenCard
"smluvní strany":
 -   
  "role":     nabyvatel
  "jméno":    "Hlavní město Praha"
  "orgán":    odbor informatiky
  "zástupce": Ing. Václav Kraus
  "funkce":   ředitel odboru informatiky
 -   
  "jméno":    "Pasante, s.r.o."
  "zástupce": Robert Horvai
  "funkce":   jednatel
  "role":     poskytovatel

"náklady": 76279/měsíčně

"soubory":
 - 
  "název": "Mandátní smlouva"
  "podepsaná verze": contract.pdf
  "strojově čitelná verze": index.md
  "upravitelná verze": 
  "náhled": miniatura.jpg

"ruší": 
"mění":
"změněno": 
"zrušeno":
---

## Mandátní Smlouva

**MAN/40/01/001396/2007**  

### I. Smluvní strany  

**Hlavní město Praha**  
Se sídlem Magistrátu Hl.m. Prahy : Mariánské nám. 2, 110 01 Praha 1  
Zastoupené ing. Václavem Krausem, ředitelem odboru informatiky Magistrátu hl. m. Prahy  
IČ : 00064581  
DIČ : CZ00064581  
(dále jen **„mandant“**)  

a  

**Pasante, s.r.o.,**  
se sídlem: Hybernská 1007/20, Praha 1  
IČ 26726840  
DIČ CZ26726840  
Zastoupená Robertem Horvaiem, jednatelem  
(dále jen **„mandatář“**)  

### II. Předmět smlouvy

Předmětem této smlouvy je poskytování následujících služeb mandatářem mandantovi dle níže
uvedených podmínek v prostorách mandanta uvedených v příloze 1 této smlouvy:

* poskytování informací o on-line službách pro držitele karet „opencard“ (viz. informace na
internetové adrese www.opencard.cz a www.praha.eu) podle poptávky návštěvníků kontaktních míst uvedených v příloze 1 této smlouvy,
* uzavření smluv o poskytování přístupu k on-line službám zřízeným Hlavním městem Prahou na portálu Hlavního města Prahy pro držitele karty opencard,
* uzavření dodatků, ukončení těchto smluv, dle pokynů mandanta, registraci změn
uživatelských údajů,
* zapisování uživatelských údajů do informačního systému mandanta,
* zapůjčení čtecího zařízení,
* vyřizování stížností a reklamací souvisejících s poskytováním výše uvedené on-line služby a
* další podpora on-line služeb mandanta dle písemných instrukcí mandanta.

### III. Práva a povinnosti mandatáře

K poskytování výše uvedených služeb, mandatář je oprávněn jménem mandanta uzavírat a ukončit
smlouvy o poskytování přístupu k on-line službám zřízeným Hlavním městem Prahou na portálu
Hlavního města Prahy pro držitele karty opencard (dále jen „on-line služby“), jehož znění tvoří přílohu
2 této smlouvy a uzavřít dodatky k těmto smlouvám dle podmínek uvedených v přílohách 2 a 3 této
smlouvy.

Mandatář je dále oprávněn vstupovat do informačního systému mandanta výhradně za účelem zápisu
a opravy údajů oprávněných uživatelů on-line služeb dle písemných postupů a instrukcí mandanta
uvedených v příloze 3 této smlouvy.

Mandatář se zavazuje při splnění svých povinností dle této smlouvy postupovat s náležitou odbornou
péčí, podle svých nejlepších dovedností a kapacit, podle písemných pokynů mandanta a v souladu
s jeho zájmy, jakož i šířit dobré obchodní jméno mandanta.

Mandatář je povinen mandantovi bez zbytečného odkladu sdělovat všechny jím zjištěné skutečnosti,
které by mohly ovlivnit či změnit pokyny či zájmy mandanta.

Mandatář se zavazuje:

* a) připravovat, vyplňovat a uzavírat smlouvy s držiteli opencard řádně a úplně, v případě
zjištěných nedostatků ve smluvní dokumentaci je mandatář povinen takové nedostatky
bezodkladně odstranit,
* b) při nakládání s osobními údaji držitelů opencard dodržovat ustanovení zákona č. 101/2000
Sb., v platném znění,
* c) používat pouze mandantem schválené platné verze dokumentů,
* d) používat označení a logo opencard a označení jednotlivých služeb opencard dle pokynů mandanta, které souvisí s používáním tohoto označení.

Mandant je oprávněn vydat mandatáři písemně další pokyny týkající se plnění této smlouvy a
mandatář je povinen takové pokyny dodržovat.
Mandatář je povinen průběžně podávat mandantovi úplné a pravdivé informace o stavu zařizování a o
výsledcích těchto aktivit a to v ústní případě dotazu mandanta a v podobě písemné měsíční zprávy dle
formátu předloženého mandantem.

Veškeré stížnosti a reklamace související s poskytováním výše popsaných služeb řeší s držiteli karty
opencard mandatář na základě písemných instrukcích mandanta.

V případě, že oprávněný uživatel on-line služeb nemůže vložit kartu opencard přímo do svého
počítače a nemá k dispozici čtecí zařízení pro propojení karty opencard s počítačem, může si vypůjčit
čtecí zařízení od mandanta. Půjčení zařídí mandatář dle písemných instrukcí mandanta.

Čtecí zařízení je a zůstává výhradním majetkem mandanta po celou dobu užívání uživatelem. Při ukončení
platnosti smlouvy s uživatelem on-line služeb mandatář musí požádat písemně formou e-mailu
uživatele o vrácení čtecího zařízení v plně funkčním stavu. V případě ztráty či poškození čtecího
zařízení může uživatel mandatáře požádat o nové za předpokladu, že zaplatí provozovateli poplatek
200 Kč. Tento poplatek je příjmem mandanta.

Mandatář je oprávněn požadovat po mandantovi přiměřené prostředky, informace, podklady a
pomůcky potřebné pro plnění předmětu této smlouvy (dále „prostředky“) a mandant se zavazuje že
bezdůvodně neodmítne mandatáři takové prostředky poskytnout. Mandatář je povinen takové
prostředky řádně opatrovat, přidělovat oprávněným uživatelům on-line služeb v rozsahu a dle
podmínek této smlouvy. Materiály zůstanou výhradně majetek mandanta a mandatář je povinen vrátit
materiály po ukončení tohoto smluvního vztahu nebo na požadavek mandanta.

Ke splnění svých smluvních povinností dle této smlouvy, se zavazuje mandatář použít výhradně svoje
zaměstnance pokud není písemně dohodnuto jinak s mandantem. Mandatář se zavazuje využívat
pouze zaměstnance řádně proškolené k poskytování výše uvedených služeb. Mandatář zajistí veškeré
potřebné školení na své náklady. Toto školení musí zahrnovat minimálně důkladné seznámení
zaměstnanců s obsahem příloh 2 a 3 této smlouvy a veškeré právní a interní předpisy mandanta a
mandatáře týkající se bezpečnosti a ochrany osobních údajů.

Mandatář se zavazuje dodržovat veškeré interní předpisy mandanta, které mandant poskytne písemně
mandatáři a zároveň dodržovat veškeré relevantní závažné právní předpisy.

### IV. Zachování důvěrnosti informací

V průběhu trvání platnosti této smlouvy i po jejím ukončení, mandatář mimo řádného plnění
povinností a ve prospěch mandanta, nevyužije, nesdělí ani neposkytne žádné třetí osobě důvěrné
informace (jakákoliv informace, která není písemně označená jako nedůvěrná), které získá nebo obdrží
kdykoli (před datem podpisu této smlouvy nebo po něm) v souvislosti se svým působením u
mandanta; ani nepořídí shrnutí, výtah či kopii, ani nepřistoupí k reprodukci pomocí jakéhokoli média
či prostředku dokumentů obsahujících důvěrné informace nebo se na důvěrné informace odkazující
ani neumožní tyto aktivity jiným.

Mandatář bere na vědomí, že všechny dokumenty obsahující důvěrné informace nebo na ně
odkazující, které má kdykoli pod kontrolou nebo v držení, zůstávají vždy a za všech okolností
výlučným majetkem mandanta, a mandatář se zavazuje, že během trvání platnosti této smlouvy i po
jejím ukončení:

* (a) vynaloží řádnou péči, aby zamezil neoprávněnému zveřejnění, sdělení či využívání důvěrných
informací a jakýchkoli dokumentů důvěrné informace obsahujících nebo na ně odkazujících;

* (b) na příkaz mandanta předá jakékoli důvěrné informace nebo jejich shrnutí či výtahy, které má
pod kontrolou nebo v držení; a

* (c) učiní takové úkony a podepíše takové dokumenty na náklady mandanta, jaké budou přiměřeně
zapotřebí k realizaci tohoto ustanovení anebo k doložení skutečnosti, že bylo dodrženo.

Omezení stanovená v tomto odstavci:

* (a) Mandatáři nic nebrání v tom, aby sdělil (avšak pouze oprávněnému příjemci) jakékoli důvěrné
informace, které je mandatář povinen poskytnout ze zákona nebo na základě soudního příkazu či
příkazu příslušného regulačního orgánu, s tím, že mandatář mandanta předem písemně vyrozumí o
takovém požadavku a informacích, které mají být poskytnuty, pokud to je možné, a tak mandantovi dá
možnost se k požadavku vyjádřit ještě před poskytnutím informací; a

* (b) se nevztahují na důvěrné informace, které jsou nebo se stanou veřejně známými jinak než
v důsledku neoprávněného sdělení ze strany mandatáře nebo jiné osoby, která je povinna zachovávat
mlčenlivost s ohledem na poskytované informace.

V případě, že mandatář bude mít důvodné podezření, že došlo k zpřístupnění důvěrných informací
neoprávněné osobě, je povinen neprodleně o této skutečnosti informovat mandanta a vynaložit veškeré
úsilí k nápravě tohoto stavu.

### V. Odměna mandatáře a platební podmínky

Odměna za činnost mandatáře dle této smlouvy je stanovena dohodou smluvních stran ve výši
64.100,- Kč (slovy : šedesátčtyřitisícsto korun českých) měsíčně bez příslušné daně z přidané hodnoty
(DPH), tj. 76 279,- Kč včetně DPH.

Odměna mandatáře sjednaná v předchozím odstavci tohoto článku zahrnuje veškeré nutně nebo účelně
vynaložené náklady mandatáře při plnění jeho závazku dle této smlouvy.
Odměna mandatáře je splatná na základě mandantem potvrzené měsíční zprávy a faktury (daňového
dokladu) vystaveného dodavatelem za každý kalendářní měsíc zpětně a to vždy k 10.dni následujícího
měsíce.

Faktury budou mandatářem vystaveny ve třech vyhotoveních s lhůtou splatnosti 21 dnů ode dne jejich
doručení mandantovi.

Daňové doklady (faktury) budou mandatářem vystaveny v souladu s příslušnými ustanoveními zákona
č. 235/2004 Sb., o dani z přidané hodnoty, ve znění pozdějších předpisů, nejpozději do 15 dnů od data
uskutečnění zdanitelného plnění.

Mandant si vyhrazuje právo vrátit mandatáři do data splatnosti fakturu, která nebude obsahovat
veškeré údaje vyžadované platnými právními předpisy, nebo v ní budou uvedeny nesprávné údaje, s
uvedením chybějících náležitostí nebo nesprávných údajů. V takovém případě se přeruší doba
splatnosti a nová lhůta splatnosti počne běžet doručením opravené faktury mandantovi .
V případě prodlení mandanta s termínem splatnosti faktury je mandatář oprávněn účtovat mandantovi
úrok z prodlení 0,5 % z dlužné částky za každý i započatý den prodlení, nejvýše však do částky
odpovídající 10 % z částky, s jejíž úhradou je mandant v prodlení. Tím není dotčen ani omezen nárok
mandatáře na náhradu vzniklé škody.

### VI. Odpovědnost

Mandatář odpovídá za poskytování služeb s vynaložením odborné péče tak, aby nedošlo k porušení
obecných závazných právních předpisů i interních předpisů mandanta. Mandatář se zavazuje mandanta
upozornit na případnou možnost porušení obecně právních předpisů, jež může být způsobeno úkony
nebo nečinností mandanta.

Mandatář plně odpovídá za škody, které způsobí mandantovi či třetí straně porušením povinností
sjednaných touto smlouvou.

Pokud mandatář prokazatelně jedná v rozporu se zájmy mandanta, může mu být mandantem uložena
smluvní pokuta až do výše 500.000,- Kč. Právo uložit tuto smluvní pokutu je podmíněno tím, že
mandant mandatáře písemně vyzval k odstranění vad jeho postupu a mandatář tyto vady neodstranil ve
lhůtě stanovené mandantem.

Ustanovením o smluvní pokutě není dotčeno právo mandanta domáhat se náhrady škody.

### VII. Doba platnosti a ukončení Smlouvy

Tato smlouva je uzavřena na dobu určitou a to od 10. října 2007 do 10. ledna 2008. Strany tímto
potvrzují a souhlasí s tím, že podmínky této smlouvy budou uplatňovány na veškeré služby
týkající se on-line služeb pro držitele karet „opencard“ poskytované mandatářem mandantovi
před datem této smlouvy.

Mandant je oprávněn tuto smlouvu kdykoli částečně nebo v celém rozsahu písemně vypovědět.
Výpovědní lhůta činí 30 dnů a počíná běžet dnem doručení výpovědi mandatářovi.
Mandatář je oprávněn tuto smlouvu písemně vypovědět ke konci kalendářního měsíce následujícího
po měsíci, v němž byla výpověď doručena mandantovi.

Výpovědí však nikdy není dotčena platnost kteréhokoliv ustanovení smlouvy, jež má výslovně, či ve
svých následcích vstoupit v platnost nebo pokračovat v platnosti při nebo po ukončení smlouvy.
Bezodkladně po skončení této smlouvy, pokud se smluvní strany nedohodnou jinak, je mandatář
povinen sdělit mandantovi veškerá opatření, která je třeba učinit k zajištění nepřerušovaného
poskytnutí výše uvedených služeb uživatelům karet opencard.

### VII. Závěrečná ustanovení

Obě strany se seznámily s obsahem této smlouvy a souhlasí s tím, že budou vázány jejími
ustanoveními. Dále souhlasí, že tato smlouva obsahuje kompletní a jedinečné znění dohody mezi nimi
vzhledem k předmětu smlouvy, která je nadřazena všem předchozím návrhům ústním či písemným a
veškeré další komunikaci mezi oběma stranami, které se vztahují k předmětu smlouvy.

Veškeré změny ve smlouvě budou považovány za platné pouze tehdy, když budou učiněny písemnou
formou a opatřeny podpisem oprávněných statutárních zástupců obou stran.

Tato smlouva se bude řídit právním řádem České republiky.

Pokud budou jakákoliv ustanovení této smlouvy uznána neplatnými či neúčinnými, zbývající část
smlouvy zůstane nadále plně v platnosti a účinnosti pokud ovšem zůstane funkčním nástrojem k
dosažení záměrů a účelů obou stran. Obě strany dále souhlasí s tím, že nahradí neplatná a
nevykonatelná ustanovení vzájemně přijatelným platným, zákonným a vykonatelným ustanovením,
které bude odrážet záměry smluvních stran obsažené v původním ustanovení.

Pokud není v této smlouvě vysloveně stanoveno jinak, nebude žádná ze smluvních stran oprávněna
zastupovat stranu druhou žádným způsobem ve smluvních jednáních.

Smluvní strany výslovně souhlasí s tím, aby tato smlouva byla vedena v Centrální evidenci smluv
(CES), vedené hl.m.Prahou, která je veřejně přístupná a která obsahuje údaje o smluvních stranách,
předmětu smlouvy, číselné označení této smlouvy a datum jejího podpisu. Smluvní strany prohlašují,
že skutečnosti uvedené v této smlouvě nepovažují za obchodní tajemství ve smyslu § 17 obchodního
zákoníku a udělují svolení k jejich užití a zveřejnění bez stanovení jakýchkoli dalších podmínek.

Práva a povinnosti vyplývající z této smlouvy nelze bez souhlasu druhé strany převést na třetí stranu.
Mandant tímto určuje svého zaměstnance Ing. Václava Krause jako osobu oprávněnou jménem
mandanta činit příslušné právní úkony ve věci plnění této smlouvy a jednat s mandatářem.

Osoba oprávněná jménem mandatáře činit příslušné právní úkony ve věci plnění této smlouvy a jednat
s mandantem je jednatel Robert Horvai.

Přílohy smlouvy jsou nedílnou součástí této smlouvy. V případě kolize mezi textem příloh a hlavním
textem smlouvy je rozhodující znění hlavního textu smlouvy.

Tato smlouva byla vyhotovena ve dvou stejnopisech (přílohy jsou nedílnou součástí), jeden z nich
obdrží mandant a druhý připadne mandatářovi.

Smluvní strany prohlašují, že text této smlouvy vzájemně projednaly a že o jejím obsahu dosáhly
úplné shody. Na důkaz toho, že text smlouvy zcela odpovídá jejich vůli, připojují své podpisy. Tím se
smlouva stává platnou a účinnou.

|V Praze dne 10.10.2007|V Praze dne 10.10.2007|
|________________________ | ________________________|

## Příloha 1

Místa poskytování služeb :
Kontaktní místo :  
Magistrátu hl. m. Prahy  
Škodův palác  
Jungmannova 35/29  
Praha 1  
přepážka č. 58  
v pracovní dny následovně:  
Pondělí 9.00 - 18.00  
Úterý 9.00 - 18.00  
Středa 9.00 - 18.00  
Čtvrtek 9.00 - 18.00  
Pátek 9.00 - 12.00  
Zákaznická telefonní
linka pro přístup na portál www.praha.eu pomocí opencard:
+420 224 224 224  
Po - Pá 8.30 - 17.00 hod.  

## Příloha 2

Smluvní dokumentace  
* Čestné prohlášení o provozovateli vozidla
* Smlouva o poskytování přístupu k on-line službám zřízeným Hlavním městem Prahou na portálu Hlavního města Prahy pro držitele karty opencard, (dále jen **„Smlouva“**)
* Provozní podmínky on-line služeb Portálu hl.m. Prahy
* Protokol o převzetí
* Předávací protokol
* OZNÁMENÍ O UKONČENÍ SMLOUVY
* OZNÁMENÍ O ZMĚNĚ ÚDAJŮ / ŽÁDOST O VÝMAZ ČI OPRAVU ÚDAJŮ

## Příloha 3

**Metodika pracovních postupů na kontaktním místě Portálu**

### ZÁKLADNÍ PRINCIPY

Nastanou-li situace, nepopsané v tomto dokumentu, je třeba takovou situaci řešit způsobem, který
vychází z níže zmíněných základních principů, pokud není možné předem konzultovat s kontaktní
osobou níže uvedenou (v takovém případě je však nutné neprodleně ji informovat o takové situaci).
Těmi jsou zejména:
* zajištění bezpečnosti pracovníků, klientů a ostatních osob
(v případě havarijní nebo krizové situace – např. požár)
* zajištění ochrany osobních údajů
 * je třeba klást na ochranu osobních údajů značný důraz, a to zejména: uzamykáním vyplněných smluv do skříně/trezoru a dodržováním pořádku v
dokumentech
 * být přihlášen/a do informačního systému pouze v době bezprostřední přítomnosti u počítače
 * dodržováním mlčenlivosti o osobních údajích
 * vhodným způsobem likvidovat bez zbytečného prodlení nepotřebné dokumenty
* zajištění korektnosti a integrity zadávaných dat
 * mimořádná pečlivost při kontrole osobních dokladů
 * mimořádná pečlivost při zadávání údajů do systému
* klientsky orientovaný servis
 * zákazník musí odcházet s pozitivním pocitem

### REŽIM PŘÍCHODŮ A ODCHODŮ NA PRACOVIŠTĚ

* **I. Příchod na pracoviště**

Každý oprávněný pracovník KM má vlastní klíč od veřejných a neveřejných prostor.
Neveřejný prostor by měl být (minimálně v době obsluhy klienta a v obdobích intenzivnějšího
vytížení) uzamčen. Otevírací doba musí být dodržena – při příchodu je nutno počítat s časovou rezervou na
nastartování počítače.

* II. **Odchod z pracoviště v průběhu dne**

Pokud na pracovišti nikdo nezůstává, je třeba přepážku uzamknout (neveřejnou část), za sklo
umístit vhodnou cedulku s očekávaným časem příchodu a snažit se co nejvíce omezit časový úsek, kdy
je přepážka bez kontroly.

Při odchodu od počítače je třeba se odhlásit z domény, aby nikdo další neměl přístup do
počítače a do ESP.

* III. **Odchod z pracoviště na konci dne**

Před odchodem je třeba vypnout počítač a periferie (tiskárna, monitor), případně i další
instalované spotřebiče (větráky, lampičky....).

Veškerou vyplněnou dokumentaci, pokud není možné ji uložit do trezorové skříně, je třeba
uzamknout v zásuvce/skříňce, do doby než bude možné dokumenty do trezorové skříně přesunout.
Ostatní skříňky je třeba také uzamknout, okno zavřít.

Vhodným způsobem (skartace) zlikvidovat papírový a jiný kancelářský odpad.
Uzamknout samozřejmě veřejnou i neveřejnou část přepážky.

### TYPICKÉ POSTUPY PŘI REGISTRACI

* IV. **Registrace nového uživatele**
Uživatel/zájemce předloží doklady:

* občanský průkaz (OP)
* kartu opencard
* malý technický průkaz auta (TP)

Po kontrole „pravosti“ dokladů ..... , tj.

* ověření shody fotografie na OP s člověkem
* ověření shody fotografie na opencard s člověkem
* ověření shody jména a příjmení na OP, TP a opencard
... a po kontrole funkčnosti karty opencard...

* tj. zasunutí karty do čtečky a jejím ověření v CardManageru

...budou do aplikace ESP zaneseny tyto údaje z dokladů:


* jméno
* příjmení
* datum narození
* adresa bydliště
(adresa kontaktní)
* číslo opencard
* registrační značka vozu
* datum registrace (položka „platnost od“ na TP, nikoli datum první registrace vozu)

Konkrétní sekvence kroků, jež je nutné vykonat v aplikaci ESP/Proxio, je popsána v
uživatelské dokumentaci.

Z aplikace ESP se vytiskne **první stránka smlouvy.**  

Do smlouvy je zatím nutné ručně doplnit číslo smlouvy (VKR0000001 atd.). To je vhodné
evidovat (psát do sešitu, pokud nebudou samolepky), aby se nepoužilo jedno číslo dvakrát.

Takto vytvořený text se vytiskne ve dvou exemplářích. Secvakne se se zbytkem smlouvy (to
bude předtištěno do zásoby), podepíše se a orazítkuje.

Bude-li chtít klient i čtečku, zaškrtne odpovídající políčko na první straně smlouvy.
Je nutné brát mimořádný zřetel na správnost všech zadávaných údajů!

Ve Wordu do šablony bude vyplněno čestné prohlášení

- jméno
- příjmení
- datum narození
- SPZ (z technického průkazu)

Vytiskne se 2x, (asi bude vhodné si někam poznamenat i datum registrace z TP), dá se
klientovi podepsat.

Pokud chce klient čtečku, vyplní se a nechá se podepsat i předávací protokol
Poté co člověk podepsal

- smlouvu
- čestné prohlášení
- (předávací protokol),

může si převzít zpět doklady, druhé výtisky smluv a dostane

* instalační CD
* letáček (čtečku)
a odchází.


* V. **Změna registrace stávajícího uživatele**  

Analogicky k zadávání nového uživatele. Rozdíl je zejména v prvním kroku, kdy je třeba v
ESP vyhledat ve filtru dotyčnou osobu.

Obecně platí, že uživatel by měl prokázat dokladem jak oprávněnost přistupovat ke starým
údajům, tak i právo změnit údaje na nové, a o změnu požádat písemnou formou na příslušném
formuláři.

* 1. Změna trvalého bydliště

Na základě

* vyplněného a podepsaného změnového formuláře
* doložené změny trvalého bydliště (např. nový občanský průkaz)
* doloženého vztahu k předchozímu záznamu (opencard nebo technický průkaz auta)

je třeba stávajícího klienta vyhledat v ESP a údaj změnit.

* 2. Změna příjmení

Ke změně jména (např. po sňatku) v ESP je třeba přiložit vyplněný změnový formulář,
občanský průkaz s novým údajem (nebo úřední doklad o sňatku), a platnou kartu opencard.

* 3. Přidání auta

Vstupem do procesu je vyplněný změnový formulář – čestné prohlášení. Klient je vyhledán v
systému na základě údajů, které uvedl na formuláři a prokázal občanským průkazem a kartou
opencard.

V ESP je přidána nová SPZ s odpovídajícím datem registrace.

* 4. Zrušení auta

Postačí vyplněný změnový formulář, občanský průkaz a platná karta opencard.

* 5. Změna čísla opencard

Klient předloží vyplněný změnový formulář. Podle občanského průkazu je vyhledán
jeho záznam v ESP, a po předložení nové platné karty opencard je jeho záznam (číslo karty) v
roli „řidič“ změněn.

* VI. **Ukončení smluvního vztahu**

Na základě vyplněné žádosti je ukončena služba v systému ESP. Smluvní dokumentace k
případu je vyhledána v archívu (trezorové skříni). Pokud není trezor momentálně přístupný, je číslo
rušené smlouvy zapsáno do deníku a při příležitosti otevření archívu je tato smlouva přesunuta do
složky „čekání na skartaci“.

Pokud má klient zapůjčenou čtečku a vrátí ji, dostane protokol o převzetí. Pokud ne, zaplatí
smluvní pokutu (200 Kč).

### POSTUPY PŘI PRÁCI S DOKUMENTY

V průběhu dne se budou vyplněné smlouvy (v jedné složce všechny listy k jednotlivému
obchodnímu případu) uchovávat uzamčené ve skříňce. Na konci dne budou přesunuty do trezorové
skříně, kde budou uchovávány po celou potřebnou dobu.

V trezorové skříni jsou smlouvy seřazeny podle čísla smlouvy ve dvou řadách – aktivní vztahy
a vztahy po zrušení (čekající na skartaci). Změnové formuláře jsou přiřazovány k jednotlivým
případům tak, aby veškerá dokumentace týkající se jednoho klienta byla k dispozici pohromadě.

Přístup do trezoru je zaznamenáván v deníku (čas, datum, jméno, důvod přístupu). V deníku
jsou zaznamenávány i plánované operace (např. přesunout smlouvu č. XXX do řady ke zrušení), které
je nutné vykonat po otevření.

### MIMOŘÁDNÉ SITUACE

Kontaktní osobou, na níž se pracovníci KM budou obracet v případě technických problémů se
zázemím, je za MHMP ing. Miroslav Váňa, tel. 236 00 3130 , č. dv. 480
